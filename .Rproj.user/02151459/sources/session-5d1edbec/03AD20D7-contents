# O/V -tehtävät 

Valtakunnallisissa tärpeissä on myös useita tehtäviä, joissa pitää arvioida onko väittämä oikein (O) vai väärin (V). Tämän tyyppisiä tehtäviä ei ole ollut Turun tenteissä.  

En näitä kaikkia ole ehtinyt laittaa tähän kokoelmaan, tässä ensimmäisiä maistiaiseksi. 

## 2-vuotias poika, joka on saanut sormiruokaa syödessä ankaran yskänpuuskan. Nyt oire on jo mennyt ohi. Lapsi saturoituu hyvin, auskultoiden ei kuulu poikkeavaa.

- a. Lapsi lähetetään thoraxkuvaan ja harkitaan jatkotoimia sen jälkeen.
- b. Lapsi laitetaan päivystyksenä KNK-klinikkaan bronkoskopiaa varten.
- c. Jäädään seuraamaan tilannetta ja laitetaan lapsi kotiin.
- d. Anamneesin perusteella kyseessä on ruokatorven vierasesine, eikä jatkotoimenpiteitä tarvita

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      V, O, V, V

a: Thoraxkuva voi olla täysin normaali, vaikka keuhkoputkessa olisi vierasesine. Jatkotoimia ei arvioida thx-kuvan perusteella. 

b: Lapsen äkillinen yskänkohtaus = aspiraatio, kunnes toisin todistetaan; bronkoskopialla varmistetaan diagnoosi ja samalla voidaan kalastaa vierasesine pois. Tämä tulee tehdä päivystyksellisesti pelkän epäilyksenkin takia, koska jos vierasesineen antaa jäädä muhimaan, niin se aiheuttaa vaikeahoitoisen pneumonian. 

c: Alahengitystievierasesineen oirekuvassa yleensä on alussa yskänpuuska, jota seuraa oireeton vaihe. Tilannetta ei voi oireettomuuden takia jäädä seuraamaan, koska muuten potilaalle kehittyy pneumonia. 

d: Äkillinen yskänpuuska viittaa hengitysteihin, ei ruokatorveen
  </div>
</div>

## 70-vuotias mies, jolla on operoitu poskionteloita toistuvien poskiontelotulehdusten vuoksi. Vasemmalle on tehty aikoinaan Luc-Caldwell ja oikealle runsas 10 vuotta sitten FESS. Nyt potilaalla on ollut pitkään, yli 2 vk ajan kova flunssa ja epäilet tulehdusta poskionteloissa.

- a. Paras hoito on empiirinen antibioottikuuri esim. amoksisilliini viikon ajaksi.
- b. Poskiontelot kannattaa huuhdella. Vasemmalle tehdään punktio ja oikealle lavaatio alakäytävän kautta.
- c. Potilas pitää lähettää kuutamokuvaan ennen hoitopäätöstä, sen jälkeen poskiontelot lavatoidaan tarpeen mukaan.
- d. Lavaatio kannattaa tehdä primääristi. Se tehdään oikealle keskikäytävän ja vasemmalle alakäytävän aukon kautta.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      V, V, V, O

a ja d: Jos on leikatut poskiontelot, usein hoidon tärkein osa on mekaaninen tyhjennys, joka voidaan tehdä tylpällä lavaatiokärjellä keskikuorikon alta, jos potilaalle on tehty keskikäytävän antrostomia ja alakuorikon alta, jos on alakäytävässä aukko. Myös perinteinen punktio on vaihtoehtoisesti mahdollinen FESS-leikatulle. 

b: Jos potilaalle on tehty Caldwell–Lucin leikkaus (poskiontelon radikaalileikkaus eli poistetaan poskiontelon limakalvo poskiontelon etuseinämään tehdyn luuaukon kautta), niin poskiontelopunktiota ei voi tehdä.

c: Akuuteissa sinuiiteissa kliininen kuva + anamneesi riittää hoitopäätökseen; kuvantaminen ei ole rutiinisti tarpeellista
  </div>
</div>

## 2-vuotias lapsi, jolla silmä on muurautunut umpeen. Lapsella on ollut kova nuha noin viikon ajan. Nyt lapsi kuumeilee ad 40o C. Lapsi on väsähtänyt ja kipeä.

- a. Kyseessä on sinuiitti ja lapselle pitää tehdä punktiot.
- b. Lapsen tila on septinen ja se vaatii päivystyslähetteen KNK-klinikkaan.
- c. Lapsella on sidekalvotulehdus. Se voidaan hoitaa antibioottisilmätipoilla ja amoksisilliinikuurilla.
- d. Kyseessä on todennäköisesti etmoidiitin seurauksena tullut orbitaselluliitti tai orbita-abskessi

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      V, O, V, O

a: 2-vuotiaalla poskiontelot ovat vielä huonosti kehittyneet ja punktiot eivät ole ensisijainen hoito. 

b: Korkea kuume + yleisvoinnin lasku + silmäoireet -> komplisoitunut tilanne -> päivystyksellisen erikoissairaanhoitoon

c: Sidekalvotulehdus ei nosta kuumetta tällä tavalla eikä laske yleistilaa merkittävästi eikä muurauta silmää umpeen. 

d: Pienillä lapsilla etmoidaalisinuiitti on yleinen, koska ne ovat kehittyneet jo pienenä. Se voi levitä orbitaan ja aiheuttaa ns. orbitaselluliitin (ja kehittyä abskessiksikin), joka aiheuttaa silmäoireita ja voi olla jopa hengenvaarallinen. 

![](images/sivuontelokomplikaatiot.png)
![](images/preseptaalivsorbita.png)
  </div>
</div>

## 35-vuotias nainen. Keväisin potilaalla on voimakkaat nuha- ja silmäoireet, ajoittain alahengitystieoireita. Antihistamiini on ollut säännöllisessä käytössä, mutta siitä ei ole riittävää apua.

- a. Antihistamiinia voi ottaa kaksin- tai kolminkertaisella annoksella, jotta oireet pysyvät kurissa. Muuta lääkitystä tai tutkimuksia ei tarvita.
- b. Nenästeroidi tulisi aloittaa hyvissä ajoin ennen siitepölykauden alkua ja käyttää sitä säännöllisesti koko siitepölykauden ajan. Lisänä esim. kromoglikaattisilmätipat ja
antihistamiinitabletit.
- c. Potilaalla tulisi olla tehokas oirelääkitys ainakin yhden siitepölykauden ajan. Jos se ei riitä, voidaan harkita tablettisiedätystä ainakin pujolle.
- d. Potilaalle pitää aloittaa tehokas oirelääkitys (säännöllinen nenästeroidi, tarpeen mukaan antihistamiini ja silmätipat). Myös astmatutkimukset kannattaa tehdä, sillä potilaalla on ainakin hyperreaktiviteetti keuhkoputkissa, myös astma on mahdollinen.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      V, O, V, O

a: Allergisessa nuhassa nenästeroidi on tehokkain lääke, ei antihistamiinin annoksen nosto. Antihistamiinin suurentaminen yksin ei riitä, eikä se hoida nenän tulehdusta. Lisäksi alahengitystieoireet vaativat lisäselvitystä.

b: Tämä on perushoito allergisessa nuhassa. Ennalta aloitettu ja säännöllisesti käytetty nenästeroidi toimii parhaiten. Silmäoireisiin paikallishoito, antihistamiini lisänä. 

c: Ei voi vain aloittaa siedätystä jollekin allergeenille, jos ei tiedetä sen aiheuttavan oireita. Potilaalal tulee siis olla varmistettu IgE-välitteinen (S-IgE-Pse tai S-All-IgE), oireita aiheuttava allergia. Pujo ei myöskään ole yleisimpiä allergeeneja, joten se ei olisi "ainakin"-listalla. Yleisimmät siedätyshoidon kohteet ovat koivu (65 %) ja timotei (29 %). 

d: Alahengitystieoireet allergikolla = astma pitää aina poissulkea. Allergista riniittiä sairastavalla on 2-3 kertainen elinaikainen riski sairastua astmaan verrattuna henkilöön, joka ei sairasta allergista riniittiä.
  </div>
</div>

## Palvelutalossa asuva 89-vuotias monisairas vanhus (mm. MCC, HTA, lievä muistiongelma) tuodaan vastaanotolle. Hän on syönyt lounaalla lihakastiketta ja perunoita. Lounaan jälkeen vesikään ei ole mennyt alas. Hengitys on vapaata.

- a. Potilaalla on todennäköisesti vierasesine hengitysteissä. Potilaasta pitää tehdä kiireellinen lähete (R1, 1–7 pv) jatkotoimenpiteisiin.
- b. Ilmeisimmin kyseessä on ruokatorvessa oleva lihapala, joka on juuttunut paikoilleen.
- c. Potilas ei välttämättä ole nukutuskelpoinen. Hänet pitää lähettää päivystyksenä ESH:oon gastroesofagokopiaan, joka voidaan tehdä hereillä.
- d. Vastaanotolla tehdään LI (laryngoscopia indirecta). Ellei siinä ole löydöksiä, ei jatkotoimia tarvita

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      V, O, O, V

a: Ongelma alkoi syömisen jälkeen ja vesikään ei mene alas, mutta hengitys onnistuu normaalisti. Potilaalla ei myöskään ollut alahengitystievierasesineaspiraatiolle tyypillistä yskäkohtausta alkuun. Tämä viittaa ruokatorven eikä hengitysteiden ongelmaan.

b: Tila sopii ns. steakhouse syndroomaan, joka tarkoittaa akuuttia ruokatorven tukosta, yleensä huonosti pureskellun ruuan takia. 

c: 89-vuotias monisairas → nukutusriskit. Gastroskopia voidaan kuitenkin tehdä hereillä ja on hoitava toimenpide. 

d: LI ei näe ruokatorveen eikä sulje pois ruokatorvitukosta. 
  </div>
</div>

## 68-vuotias mies, jolla yläleuassa kokoproteesi ja alaleuassa osaproteesi. Potilas on syönyt kanankoipia illalla. Sen jälkeen on tuntunut pisto kilpiruston alapuolella joka nielaisulla.

- a. Vierasesine on ruokatorvessa ja ruokatorven perforaatioriski on todellinen.
- b. Potilaasta pitää ottaa THX-kuva ja varmistaa, ettei luunpalaa näy ruokatorven alueella.
- c. Peilitutkimuksilla voidaan varmistaa, ettei vierasesinettä larynxissa tai hypofarynxissa ole. Jos löydös on siisti, ei jatkotoimenpiteitä tarvita.
- d. Potilas pitää lähettää päivystyksenä esofagoskopiaan KNK-klinikkaan.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      O, V, V, O

a: Kanankoiven luu on terävä. Pisto nieltäessä + anatominen sijainti viittaa ruokatorveen / hypofarynxiin ja perforaatioriski on todellinen. 

b: Pienet luut ja ruodot näkyvät usein huonosti eikä normaali THX-kuva sulje pois vierasesinettä. 

c: Peilitutkimus ei näe ruokatorveen ja oireet voivat jatkua, vaikka vierasesine olisi jo edennyt alemmaksi tai painunut seinämään. 

d: Terävä vierasesine + oireet = päivystysendoskopia. Tämä on sekä diagnostinen että hoitava toimenpide.
  </div>
</div>