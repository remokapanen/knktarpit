# 2023, tentti 2

Tässä vuoden 2023 blokin 2 tentti, edellisessä kappaleessa tentti 1. Tenttejä nro 3-4 ei ole wikissä. 

Vahoista tenteistä samoja kysymyksiä oli 3, jonka takia kysymyksiä on nyt tähän laitettu 47 eikä 50. 

## Aktiivisesti vuotavan nenäverenvuotopotilaan hoidossa tyypillinen, erittäin hyödyllinen valmisteleva toimi on

- a. nenäkäytävien pumpulipuudutus lidokaiini-adrenaliini –pumpulein 
- b. potilaan laittaminen ”niska takakenossa” -asentoon verenvuodon hillitsemiseksi
- c. potilaan hajuaistin testaaminen esim. kahvilla ja fenolilla
- d. jääpalan imeskely

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Vuotopaikan tunnistamisessa ja vuodon vähentämisessä on hyödyllistä supistaa ja puuduttaa alue lidokaiini-adrenaliiniseuoksella, jota on kaadettua reilun kokoiseen puudutuspumpuliin. Pumpuli asetetaan oletettuun vuotokohtaan, ja potilas puristaa sieraimia yhteen vähintään 15 min      

b: Nenäverenvuodon ensiapuohjeet annetaan usein puhelimitse. Potilasta pyydetään tyhjentämään nenä hyytymistä niistämällä. **Asennoksi neuvotaan etukumara istuma-asento,** jotta vuotava veri ei pääse valumaan nieluun ja sitä kautta ruuansulatuskanavaan aiheuttamaan pahoinvointia.

c: Hajuaisitin testaaminen ei liity akuutin verenvuodon hallintaan

d: Jäätä voi kyllä sinänsä käyttää, mutta sitä ei imeskellä, vaan kylmäpussi niskan alueella voi auttaa vuodon vähentämisessä. 
  </div>
</div>

## 29-vuotias nainen tulee vastaanotollesi hajuaistihäiriön vuoksi. Häntä harmittaa erityisesti se, että kaikki hyvät hajuvedet tuoksuvat ulosteelta. Mikä seuraavista termeistä tarkoittaa tätä oiretta?

- a. Parosmia
- b. Anosmia
- c. Fantosmia
- d. Hyposmia

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Parosmia tarkoittaa hajuaistin vääristymää, jossa hajut havaitaan, mutta ne tuoksuvat vääriltä / epämiellyttäviltä

b: Hajuaistin puutos; ei haisteta mitään 

c: Hajuaistimus, joka ei liity mihinkään todelliseen hajuun ("kuviteltu" haju)

d: Hajuaistin vähentyminen
  </div>
</div>

## Toteat potilaallasi nielupaiseen. Missä seuraavista tilanteista potilasta ei välttämättä tarvitse lähettää KNK-lääkärille, vaan voit yrittää paiseen avaamista terveyskeskuksessa?

- a. Potilas on 13 v. nuori, hyväkuntoinen.
- b. Potilaan pään kääntö on rajoittunut, peritonsillaarisesti on lievä turvotus, joka näkyy hieman myös risan takana nielun seinämässä
- c. Potilas on 35-vuotias, kipu säteilee korvaan, suun avaaminen on vaikeaa ja syöminen on ollut hankalaa parin päivän ajan.
- d. Potilas on 67 v, kipu on maltillista ja oireet ovat kehittyneet useamman viikon aikana.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Hyvävointisten aikuisten peritonsillaariabsessit voi hoitaa itse, jos osaa. Mikäli nielupaiseen avaaminen ei onnistu, potilas pitää lähettää päivystyksenä erikoissairaanhoitoon. Samoin toimitaan, jos kyseessä on lapsipotilas, molemminpuolinen nielupaise, vaikea leukalukko tai potilas on huonokuntoinen tai hänellä on yleissairaus, kuten diabetes tai immunosupressiivinen lääkitys. 

a: Potilas on lapsi -> ESH

b: Mikäli potilaalla on hengitysvaikeuksia tai kaulalla on punoitusta ja turvotusta tai pään liikutteleminen on rajoittunutta, tulehdus on voinut levitä para- tai retrofaryngeaalitilaan. Silloin päivystyslähete on tarpeen

d: Pitkä kesto ja korkea ikä → epätavallinen, mahdollisesti krooninen tai monimutkainen paise / muu kasvu
  </div>
</div>

## Milloin lähetän kuorsaavan lapsen erikoissairaanhoitoon?

- a. Lapsi kuorsaa kovaäänisesti joka yö. 
- b. Lapsi kuorsaa ajoittain kovaäänisesti ja nukkuu levottomasti.
- c. Lapsi kuorsaa ja samassa huoneessa nukkuva sisarus häiriintyy.
- d. Lapsi kuorsaa kovaäänisesti infektioiden yhteydessä.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Tärkein merkki mahdollisesta obstruktiivisesta uniapneasta lapsilla on jatkuva kovaääninen kuorsaaminen. Yleisimmin taustalla on risakudosten hypertrofia, joka voidaan hoitaa kirurgisesti. Nielurisojen hypertrofia on usein helppoa havaita, mutta kitarisan näkeminen voi olla haastavaa tai jopa mahdotonta peilitutkimuksilla -> voi lähettää arvioon ilman, että edes näkee kitarisaa. 

b, c, d: Satunnainen kuorsaus, infektion yhteydessä (yleistä kun obstruktio pahenee, mutta on väliaikaista) tai jos kuorsaus häiritsee sisarusta, ei yksinään edellytä lähetettä, ellei oireet ole pitkäkestoisia, toistuvia tai niihin liittyy muita riskitekijöitä tai oireita. 
  </div>
</div>

## Pään ja kaulan alueen pahanlaatuisten kasvainten hoidon jälkeen tapahtuvan seurannan tavoitteena on havaita kasvaimen uusiminen aikaisessa vaiheessa. Lisäksi tavoitteena on

- a. havaita mahdollinen toinen uusi kasvain iho- tai limakalvoalueilla 
- b. vähentää huolestuneiden potilaiden turhia yhteydenottoja
- c. lisätä potilaan sitoutuneisuutta hoitoon
- d. keskittää seuranta KNK-lääkäreille

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Pään ja kaulan alueen syöpäpotilailla on 2–4 %:n vuosittainen riski saada uusi syöpä ylemmän GI-kanavan tai hengitysteiden alueelle. Tämä johtuu pitkäkestoisten riskitekijöiden aiheuttamista mutaatioista limakalvoilla (kenttäkarsinogeneesi, field cancerization = laaja-alaista ja hitaasti kehittyvää karsinogeneettistä muuttumista, jossa havaitaan runsaasti eriasteisia muutoksia eri alueilla) 

Seuranta toteutetaan pääsääntöisesti 2–3 kuukauden välein kolmen ensimmäisen vuoden aikana. Suurin osa levyepiteelisyöpien uusiutumisista tapahtuu 2–3 v:n kuluessa. Viiden vuoden elossaololuku on keskimäärin n. 50 %, mutta pienissä ja paikallisissa kasvaimissa jopa yli 90 %.

Seurannan aikana huomioidaan myös hoidon mahdollisesti aiheuttamat haittavaikutukset, kuten kilpirauhasen vajaatoiminnan kehittyminen. Tarvittavien kuntoutustoimenpiteiden (esimerkiksi puheterapia, nielemisharjoitukset tai fysioterapia) lisäksi potilasta autetaan luopumaan riskikäyttäytymisestään. Tärkeää on huolehtia myös tarpeellisesta kipulääkityksestä.

b ja c: Voi varmasti olla seurauksia seurannasta, mutta ei ole yhtä tärkeitä tavoitteita kuin uusien kasvainten / uusiutumisen havaitseminen.

d: Seuranta kyllä yleensä tapahtuu erikoissairaanhoidossa, mutta KNK-lääkäreille keskittäminen ei sinänsä ole tärkeä tavoite. 
  </div>
</div>

## Silmänpohjamurtumaan liittyvä kliininen havainto voi olla

- a. vamman puoleisen silmän pupillin valojäykkyys
- b. hajuaistipuutos
- c. vamman puoleisen silmän liikerajoitus ylöspäin katsottaessa 
- d. vamman puoleisen silmän valonarkuus

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Tyypillisiä oireita orbitan murtumaan liittyen ovat kaksoiskuvat, silmän liikekipu tai liikerajoitus ja enoftalmia eli silmän sijainti syvemmällä toiseen puoleen verrattuna (tai hypoglobus eli pupillitason laskeminen). Myös tuntopuutos ylähuulen yläpuolisen ihon alueella infraorbitaalihermon vaurioitumisen vuoksi on yleistä. 

a: Viittaa syvempään silmä- tai aivovammaan, ei tyypillinen orbitan blow-out-murtumassa

b: Liittyy usein hajuaistipuutos liittyy useammin esim. lamina cribrosan murtumiin tai nenän murtumiin tai ylempiin Le-Fort murtumiin. 

d: Ei ole spesifinen löydös silmänpohjamurtumassa
  </div>
</div>

## Potilas tulee vastaanotolle tulosyyllä "nielemisvaikeus/palantunne". Mikä alla olevista viittaa kasvaimen aiheuttamaan nielemisongelmaan?

- a. Nesteen nielemisessä on vaikeutta 
- b. Kiinteän nielemisessä on vaikeutta
- c. Nielemisoire vaihtelee häviten välillä kokonaan.
- d. Tyhjän nieleminen pahentaa oiretta

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Kasvaimeen viittaava dysfagia ilmenee tyypillisesti vaikeutena niellä kiinteitä ruokia, joka on progressiivista ja pahenee ajan myötä. Kiinteiden ruokien nielemisvaikeus on klassinen oire obstruktiivisesta leesioista, kuten ruokatorven tai pään ja kaulan alueen kasvaimista, ja se ilmenee ennen kuin nielemisvaikeus laajenee nesteisiin. Tämä johtuu siitä, että kiinteät ruuat vaativat laajemman ruokatorven läpimitan, ja tuumori kaventaa lumenia asteittain, jolloin ensin kiinteät ja myöhemmin myös nestemäiset ruuat aiheuttavat oireita.

a: Nestemäisten ruokien nielemisvaikeus viittaa useammin motiliteettihäiriöihin, kuten akalasiaan tai neurologisiin sairauksiin, eikä ole tyypillinen varhainen tuumoridysfagian oire.

c-d: Oireen vaihtelevuus ja tyhjän nielemisen pahentava vaikutus juuri ovat tyypillisiä funktionaaliselle globus-oireelle, jonka yhteydessä ei ole oikeaa nielemisvaikeutta. 
  </div>
</div>


## Toteat 45-vuotiaalla puoli vuotta nenän tukkoisuudesta kärsineellä miehellä nenässä molemmin puolin polyyppejä. Mikä on keskeisintä sairauden hoidossa?

- a. Lähettää potilas korva-, nenä- ja kurkkutautilääkärille poskionteloiden avarrusleikkaukseen, minkä tarkoituksena on rauhoittaa polyyppitauti
- b. Polyypit tukkivat nenää ja ne tulee poistaa korvalääkärin toimesta
- c. Aloittaa paikallinen nenästeroidi kroonisen rinosinuiitin hoitoon 
- d. Hoitaa polyyppien taustalla oleva infektio antibioottikuurilla

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Nenäontelon poiypoosi on toinen kroonisen rinosinuiitin päätyypeistä (toinen on ei-polypoottinen). Polyypit tunnistaa siitä, että ne ovat muuta limakalvoa vaaleampia, imukärjellä tunnustellen pehmeitä ja liikkuvia eikä niissä ole kosketustuntoa. Polyyppejä on molemminpuolisesti (jos on vain yksipuolisesti niin biopsia (tosin lapsipotilaat lähetetään aina erikoissairaanhoitoon eikä biopsioita ei oteta PTH:ssa (”polyyppi” voi olla synnynnäinen muutos nenäkäytävässä)) ja tällaisessa tyypillisessä tapauksessa ei tarvitse ottaa biopsiaa. 

Nenäpolypoosin ensisijainen hoito on konservatiivinen ja perustuu tyypilliseen kroonisen rinosinuiitin hoitoon eli nenäglukokortikoidisuihkeisiin. Jos glukokortikoidihoidon vaikutus ei ole riittävä, tukkivat ja nenähengitystä estävät polyypit poistetaan kirurgisesti. ESH:ssa voidaan nykyään myös arvioida biologisen lääkehoidon aloitustarve kansallisten kriteerien pohjalta. Edellytyksenä hoidon aloittamiselle on maksimaalisesta lääkehoidosta huolimatta vaikeaoireinen nenäpolypoositauti. 

![](images/polypoosihoito.png)
  </div>
</div>


## Ns. laapiskäsittelyssä tarkoitukseen tehdyllä hopeanitraattitikulla

- a. syövytetään aikaisemmin aktiivisesti vuotanut, tyypillisesti etuseptumin suonialue umpeen ja muun limakalvopinnan tasalle riittävän pitkällä laapiskontaktilla
- b. voidaan polttaa vuotamattomaksi aktiivinen, puuduttamisen jälkeenkin edelleen runsas nenäverenvuotoalue
- c. hallitaan usein nenän takaosan verenvuotoja kosketustuntumalla, johon laapistikun pitkä ulottuvuus antaa mahdollisuuden
- d. käsitellään tyypillisesti nenän väliseinän toisiaan vastaavat limakalvopinnat molemmista nenäkäytävistä samanaikaisesti

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Suositeltavin nenän etuosan vuotojen hoito on laapis- eli hopeanitraattikäsittely (AgNO3). Laapiskäsittely tehdään käyttövalmiilla kertakäyttöisillä puikoilla. Jotta laapistus onnistuisi, vuodon tulee olla tyrehtynyt. 

Puudutuksen jälkeen laapistikulla painetaan vuotokohtaa nenän limakalvolla noin 20–30 sekunnin ajan ilman, että sitä sivellään vuotoalueen ympärille. Laapistusalue neutraloidaan usealla 0,9 % NaCl-liuoksessa kostutetulla vanupuikolla. Hoidettu kohta limakalvolla muuttuu valkoiseksi. 

Potilasta on syytä neuvoa välttämään laapistus-kohdalle muodostuvan karstan manipulointia. Tarvittaessa karsta-alueelle voi annostella perusvoidetta tai kostuttavaa suihketta.

b: Laapistus ei ole polttamista ja jotta laapistus onnistuisi, vuodon tulee olla tyrehtynyt. Nenän etuosan verenvuoto on kuitenkin mahdollista hoitaa myös mono- tai bipolaarisella elektrokoagulaatiolla. Tällöin voi tarvittaessa lisäpuudutuksena injisoida pienellä 0,4-0,6mm neulalla 1 % lidokaiini-adrenaliinia limakalvon alle ennen polttoa.

c: Hallitaan etuosan vuotoja. 

d: Nenän väliseinän molempia puolia ei saa laapistaa samalla kertaa, koska vaarana on rustonekroosi ja sen seurauksena reikä nenän väliseinässä. Mikäli toisessakin nenäkäytävässä on hoitoa vaativa vuoto, se tyrehdytetään tamponaatiolla. Vastakkaisen puolen laapistus on mahdollista noin kuukauden kuluttua. 
  </div>
</div>

## Pään ja kaulan alueen kasvain voi joskus olla piiloutunut ja ensioireena onkin metastaasi kaulalla. Mikäli ohutneulanäytteen tulos vahvistaa metastaasiepäilyn ja KNK-statuksessa ei tule esiin primaarikasvainta, mikä jatkotutkimus on ensisijainen

- a. pään ja kaulan alueen (PET-) MRI 
- b. kaulan ultraääni
- c. pään ja kaulan alueen tietokonetomografia
- d. kurkunpään tähystys yleisanestesiassa

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Pään ja kaulan alueen kasvain voi usein olla pieni ja piiloutunut, jolloin ensioireena on usein metastaasi kaulalla. Jos KNK-statuksessa ei tule esiin primaarikasvainta, niin tarvitaan PET osoittamaan sen lokaatio

b: Pään ja kaulan alueen pattien ensimmäinen kuvantamistutkimus on usein UÄ, koska se on helposti saatavilla PTH:ssakin ja myös mahdollistaa ohutneulabiopsioiden oton ohjatusti. 

c: Pään ja kaulan alueen kasvaimen diagnoosin jälkeen potilas ohjataan ESH, jossa KNK-statuksen lisäksi tehdään levinneisyysselvityksinä vähintään varjoainetehosteinen magneettikuvaus tai varjoainetehosteinen TT. Keuhkojen TT myös kaikille, joita joudutaan skopoimaan sekä niille suuontelo/suunielu/nenänielu-ca-potilaille, jotka tupakoivat tai ovat tupakoineet viimeisen 10 vuoden aikana

d: Kaikkia ei jouduta skopoimaan, mutta ainakin hypofarynksin, larynksin, ruokatorven tai epäselvän primäärituumorin kasvaimet tähystetään
  </div>
</div>

## Mikä seuraavista on keskeisin tutkimus perifeerisen ja sentraalisen huimauksen erotusdiagnostiikassa?

- a. Stroke-ct
- b. Kliininen tutkimus 
- c. Pikkuaivojen MRI-kuvaus
- d. VOG (video-okulografia)


<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Anamneesi, kliininen arvio ja erityisesti tarvittaessa HINTS plus ovat tärkeimpiä osia huimauksen erotusdiagnostiikassa. HINTS plus on jopa n. 96-100% herkkyydeltään ensimmäisen 24 tunnin sisällä stroken tunnistamisessa, jos potilaalla on akuutti vestibulaarioireyhtymä (AVS) eli jatkuvaa huimausta ja nystagmusta. On siten paljon kustannustehokkaampaa sekä jopa herkempää AVS:n tutkimisessa kuin MRI tai mikään muukaan kuvantamistutkimus. 
  </div>
</div>

## 25-vuotiaalla naisella on jokakeväinen voimakasoireinen allerginen nuha, joka oireilee maksimaalisesta lääkityksestä huolimatta. Teet lähetteen siedätyshoitoon. Mikä seuraavista väitteistä pitää paikkansa?

- a. Siedätyshoito voidaan antaa intramuskulaarisesti
- b. Siedätyshoito voidaan antaa sublinguaalisesti
- c. Siedätyshoito voidaan antaa nasaalisesti
- d. Siedätyshoito voidaan antaa epikutaanisesti

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Suomessa siedätyshoitoa toteutetaan yleensä kielenalustabletein heiniä, lehtipuita ja pölypunkkia vastaan (mahdollisesti myös pistoksin lisäksi kissan- ja koiranhilsettä vastaan). Siedätyshoito ilma-allergeeneja vastaan kestää kolme vuotta. Aiheeseen perehtynyt erikoislääkäri voi toteuttaa kielenalustablettihoidon perusterveydenhuollossa (ainakin aikuisilla; lasten siedätyshoidosta vastaa lastentautien yksikkö)

Siedätyshoito tehoaa noin 10 vuotta ja vähentää allergisen riniitin oireita sekä lääkehoidon tarvetta. Lapsilla siedätyshoito saattaa myös vähentää astman puhkeamisen riskiä.

Mahdollisen astman on oltava hyvässä hoitotasapainossa ennen siedätyshoidon aloitusta. Astma tulee tutkia ja hoitaa aina ennen siedätyshoitoa koskevan päätöksen tekemistä, jotta taataan kokonaistilanteeseen nähden mahdollisimman järkevä hoito ja vältetään huonon hoitotasapainon astman aiheuttamat vakavat haitat siedätyshoidon aikana.
  </div>
</div>

## Toteat nielemisvaivaiselta potilaalta kielen tyven alueen yksittäisen pyöreän sileäpintaisen muutoksen. Mistä todennäköisesti on kyse?

- a. Globus
- b. Kielirisan hyperplasia.
- c. Kielen tyven epidermoidi karsinooma.
- d. Retentiokysta.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      d

Yksittäinen, pyöreä ja sileäpintainen leesio kielen tyvessä, joka aiheuttaa dysfagiaa, sopii parhaiten retentiokystaan. Retentiokystat (esim. liman retentiokystat, valleculan kystat) ovat hyvänlaatuisia, usein asymptomaattisia, mutta voivat kasvaessaan aiheuttaa nielemisvaikeutta ja joskus jopa hengitystieoireita. Kliinisesti ne ovat sileitä, pyöreitä ja selvästi rajautuneita. Kielenalussylkirauhasen retentiokysta on nimeltään ranula, ja se kehittyy tavallisimmin kielenalussylkirauhasen mukoosin eritteen ekstravasaation seurauksena. 

a: Globus-oire ei aiheuta todellista löydöstä, vaan on toiminnallinen tuntemus ilman anatomista poikkeavuutta

b: Linguaalinen tonsillihyperplasia ilmenee yleensä laajempana, epätasaisena ja nodulaarisena massana, ei yksittäisenä sileänä kystana

c: Epidermoidikarsinooma kielen tyvessä on kyllä mahdollinen, ja voi harvoin esiintyä sileänä, mutta tyypillisesti on epätasainen, infiltraatiivinen, haavautunut tai verenvuotoinen massa. 

![](images/mucocele.png)
![](images/ranula.png)
  </div>
</div>

## Tonsillektomian jälkivuoto

Potilas on 5 vuotias tyttö, jolle on tehty nielurisaleikkaus viikko sitten. Vanhemman mukaan potilaalta on päivän aikana vuotanut nielusta verta jo kolmeen otteeseen. Potilas on hiukan kalvakka mutta hyvävointinen, nielussa on tonsillektoman jälkitila ja hyytymä vasemmassa tonsillakuopassa. Kuinka toimit?


- a. Kiireellinen lähete korvalääkärille kontrollia varten
- b. Nielun puudutus ja vuotokohdan poltto mono- tai bipolaaripoltolla
- c. Tilanne on rauhallinen, vanhemmat voivat seurata potilaan vointia kotoa käsin. Pyydetään tarvittaessa ottamaan uudelleen yhteyttä
- d. Tehdään päivystyslähete korvalääkärille jälkiverenvuodon hoitoa varten 

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      d

Jälkivuoto on tonsillektomian yleisin ja ehkä tärkein komplikaatio. Jälkivuoto voi tulla heti toimenpiteen jälkeen tai tyypillisesti noin 7–10 päivän kuluttua leikkauksesta. Leikkausalueelle muodostunut kate alkaa tavallisesti irrota noin viikon kuluttua leikkauksesta, jolloin verenvuotoriski on suurin ja peitteen alta voi paljastua vuotava suonenpää.

Vuoto voi olla nopeastikin hyvin merkittävää ja se vaatii päivystyksellistä hoitoa, ellei lievä vuoto lopu itsestään n. 15 minuutissa. Ensiapuna yleispäivystyksessä vuodon hallitsemiseksi tonsillakuoppaa voidaan komprimoida pitkään suonenpuristimeen asetetun adrenaliinilla kostutetun harsosykerön avulla. Konsultoi KNK-päivystäjää jatkosta; **joskus potilas pitää kuljettaa lääkärin saattamana sitten KNK-päivystykseen,** jossa jälkiverenvuoto saadaan hoidetuksi paikallispuudutuksessa (vuotava suonenpää suljetaan polttamalla bipolaaripolttopinsettiä käyttäen). Pienen lapsen yhteistyökyvyn puutteen vuoksi lapsen jälkiverenvuoto hoidetaan tavallisesti yleisanestesiassa, mikäli vuoto ei itsestään asetu

Merkittäväkin veritilavuuden menetys on mahdollinen, jos vuoto nielusta on runsasta. Siten suonensisäinen nesteytys on syytä aloittaa jo primaarihoitopaikassa tai ambulanssissa ennen sairaalaan tuloa. **Lasten verenvuodoista kannattaa muutenkin muistaa se, että lapset kompensoivat hyvin pitkään ja voivat olla täysin hyvinvointisia, kunnes yleistilanne yhtäkkiä romahtaa nopeasti.**
  </div>
</div>

## Kroonisen korvakäytäväntulehduksen tyypillisiä piirteitä ovat

- a. Oireena kutina ja kirkas eritys, korvakäytävän suu voi olla haavainen ja rikki. Mikrobilääke-glukokortikoiditippa/-voide auttaa.
- b. Oireena kutina, kipu ja märkäinen eritys. Antibioottitippa auttaa.
- c. Oireena paineen tunne, kirkas eritys, korvakäytävän ihon lievä turvotus. Korvan kaivelun välttäminen auttaa.
- d. Oireena kova kipu, kuulonalenema, rakkulointi korvalehdessä. Peroraalinen viruslääke auttaa.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Toistuvan tai kroonisen korvakäytävätulehduksen taustalla on usein omatoiminen korvakäytävien manipulointi (vanupuikkojen käyttäminen) tai krooninen ihosairaus korvakäytävän suuaukolla. Muita syitä voivat olla runsas korvakuulokkeiden käyttö, allergia kosmetiikkatuotteille, metallille, muoville tai lääkeaineille. Huonossa tasapainossa oleva diabetes voi myös olla kroonisen korvakäytävätulehduksen taustalla.

Pääoire on kutina, usein kipua ei ole lainkaan tai se on hyvin lievää; vrt. akuuttiin tulehdukseen, jossa kipu (jopa hyvinkin kivulias) on pääoire. Kroonisessa tulehduksessa kutina on usein niin voimakasta, että potilas ei voi olla koskettelematta korviaan, joka johtaa korvakäytävän manipulointiin, mikä ei ainakaan helpota oireiden paranemista.

Kutinaa helpottaa parhaiten paikallinen kortikosteroidivalmiste joko tippana tai voiteena. Toistuva veden ja hiustenpesuaineiden pääsy korvakäytävään kuivattaa ihoa, lisää kutinaa ja altistaa tulehduksille. Altistavia tekijöitä, kuten korvan kaivelua ja veden pääsyä korvaan on vältettävä; vesisuojaukseen suihkussa voi käyttää oman korvan mukaan tehtyjä tulppia tai esim. rasvapumpulia. 

Iho on yleensä kuiva kroonisessa tulehduksessa, joten jatkoon ohjeistetaan usein korvaöljyn käyttö (otitis externan paikallishoidossa noudatetaan yleisiä dermatologisia periaatteita: akuutissa (kosteassa) vaiheessa kostea hoito, kroonisessa (hilsehtivässä) vaiheessa rasvainen hoito)

Jos käytävässä on eritettä, otetaan viljely ja hoidetaan vastauksen perusteella. Krooninen korvakäytävätulehdus on kuitenkin yleensä ihon inflammatorinen ongelma, ei infektio, jolloin usein pelkkä glukokortikoiditippa voi riittää. 

b: Viittaa enemmän akuuttiin korvakäytävätulehdukseen

c: Kuvaus ei ole yhtä istuva krooniselle korvakäytävätulehdukselle kuin a

d: Tämä kuvaa herpes zoster oticusta (Ramsay Hunt), ei kroonista korvakäytäväntulehdusta
  </div>
</div>

## Äiti tuo 3-vuotiaan Kasperin vastaanotollesi kuorsauksen vuoksi. Mihin kiinnität erityistä huomiota lasta tutkiessa?

- a. Purentaan ja alaleuan asentoon, koska oikomishoito hyvä aloittaa riittävän aikaisin.
- b. Nielurisojen kokoon, koska risahyperplasia on tärkein lasten kuorsausta aiheuttava tekijä. 
- c. Kitapurjeen kokoon, koska sen katkaiseminen vähentää suulaen värähtelyä.
- d. Kurkunkanteen, koska löysä kurkunkansi tukkii herkästi hengitystiet.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Lasten kuorsaamisen ja muiden unenaikaisten hengityshäiriöiden taustalla on useimmiten risahypertrofia (niin kita- kuin nielurisat). Lapsilla risakirurgian yleisimmät indikaatiot liittyvätkin risahypertrofiaan ja ahtauttaviin eli obstruktiivisiin oireisiin

Kuorsauksen kirurginen hoito lapsilla on kita- ja/ tai nielurisojen poisto (osapoisto). Suurimmassa osassa tapauksista tämä riittää, eikä muita tutkimuksia tai hoitoja tarvita. Mahdollisesta kitarisahypertrofiasta johtuvien oireiden hoidossa voi yrittää empiiristä tukkoisen nenän hoitokokeilua (esim. nenästeroidit ja montelukasti) 1-3kk, kun oireet lievähköt 3-10-vuotiaalla ja epäillään kitarisahypertrofiaa (hypertrofiaa harvoin näkee peilillä). 
  </div>
</div>

## Potilaani, jolla on selkeästi virheasennossa oleva nenämurtuma ilman muita vammoja

- a. lähetän kiireellisyydellä 1-7 vrk knk-yksikköön 
- b. lähetän kiireellisyydellä 8-30 vrk knk-yksikköön
- c. lähetän välittömästi knk-yksikköön
- d. lähetän arvioon knk-yksikköön, jos virheasento häiritsee vielä vuoden kuluttua

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Virheasentoiset nenämurtumat hoidetaan paikallispuudutuksessa tehtävässä sulkeisessa repositiossa korvaklinikalla n. viikon sisällä vammasta, kunhan turvotus on laskenut, vasta turvotuksen laskettua nenän asentoa pystyy luotettavasti arvioimaan. Isoloidut nenämurtumat eivät tarvitse kuvantamista normaalitilanteissa. 

b: Liian kiireetön lähete 

c: Jos on juuri tapahtunut vamma ja turvotusta ei ole, niin potilaan voi mahdollisesti lähettää päivystyksellisesti, mutta näin ei yleensä päästä toimimaan turvotuksen takia. Turvotuksesta huolimatta päivystyksellistä hoitoa vaativat myös septumhematoomat ja avomurtumat. 

d: Virheasentoiset reponoidaan eikä jätetä virheasentoisiksi
  </div>
</div>

## Nuhapolilla

47-vuotias nainen tulee työterveyslääkärin vastaanotolle. Oireet alkoivat 3 päivää sitten. Potilaalla on pientä kurkkukipua. Nenä on tukkoinen ja vuotaa enimmäkseen kirkasta eritettä. Lisäksi poskissa on paineen tunnetta. Kuumetta ei ole. Potilas kertoo flunssan menevän aina heti poskionteloihin. Tutkimuksessa et totea eritettä nielussa tai nenän keskikäytävässä ja sinusten uä-tutkimuksessa et myöskään totea poikkeavaa. Mikä seuraavista vaihtoehdoista on suositeltavin hoito?

- a. Doksisykliini-antibioottikuuri
- b. Flutikasoni-nenätipat
- c. Pseudoefedriini + akrivastiini-kapseli tarvittaessa 
- d. Amoksisilliini-antibioottikuuri

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Tässä kuvauksessa kaikki viittaa akuuttiin virusperäiseen nuhaan / flunssaan / rinosinuiittiin, ei bakteeriperäiseen poskiontelotulehdukseen. Valtaosa akuuteista rinosinusiiteista on viruksen aiheuttamia ja paranee itsestään; antibioottihoitoa ei suositella, ellei ilmene märkäistä tulehdusta ja vaikeita, pitkittyneitä tai pahenevia oireita. 

Hoito on oireenmukainen. Tukkoisuuden apuna voidaan käyttää vasokonstriktoivia dekongestantteja (kuten pseudoefedriini) ja antihistamiineja, kuten akrivastiini (H1-reseptorin antagonisti). Näitä löytyy yhdistelmävalmisteina (esim. acriseu-kapseli)

a: Ei bakteeri-infektion merkkejä

b: Glukokortikoidit eivät ole ensisijaisia akuutissa virusnuhassa

d: Ei bakteeri-infektion merkkejä
  </div>
</div>

## Korvaperäiseen huimaukseen liittyy tyypillisesti:

- a. korvakipu
- b. nystagmus 
- c. ajo-oikeuden väliaikainen rajoitus
- d. kuulon lasku

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Nystagmus voi olla jaksottaista tai jatkuvaa korvaperäisessä huimauksessa. Jaksoittainen ja lyhytkestoinen on tyypillistä hyvänlaatuiselle asentohuimaukselle (BPPV), kun taas jatkuva on tyypillistä vestibulaarineuriitille. Korvaperäisessä huimauksessa nystagmus on horisontaalista tai horisontaalis-rotatorista; vertikaalinen nystagmus herättää epäilyn sentraalisesta syystä. 

a: Korvakipu ei suoraan yleensä liity huimaukseen 

c: Voi olla järkevää olla ajamatta, jos oirekuva ei ole vielä täysin helpottanut, kun pääsee hoidosta kotiin, mutta virallista rajoitusta ei yleensä määrätä. Taas jos huimauksen on aiheuttanut aivoverenkiertohäiriö, niin tyypillisesti määrätään ajokieltoa (myös TIA-kohtausten jälkeen). Esim. aivoinfarktista määräytyy yleensä vähintään 3kk R1-kortin ajokielto ja R2 väh 6kk. TIA-kohtauksessa 1kk R1 ja R2 6kk. 

d: Kuulon lasku on mahdollista korvaperäiselle huimaukselle (esim. Menieren tauti), mutta kuulon laskun tulisi varsinkin akuuttivaiheessa herättää epäily sentraalisesta prosessista. Kuulon testaaminen bedside onkin osa HINTS plus -koetta ja ohjaa ajatuksia takaverenkierron häiriöön. 
  </div>
</div>

## Edellisestä tentistä tuttu bakteerisinuiittikaveri vastaanotolla

32-vuotiaalla miehellä on viikon ajan ollut särkyä oikealla poskella. Mitään selkeää flunssaoireilua muutoin ei kuitenkaan ole esiintynyt. Teet poskiontelopunktion, jossa oikealta tulee huuhdeltaessa pahanhajuista märkäistä eritettä. Viljelyssä kasvaa streptococcus Milleri ja anaerobeja. Mikä on oleellinen asia potilaan jatkohoidossa?

- a. Potilaalle on aloitettava mometasonifuroaatti nenäsuihke
- b. Potilaalle on aloitettava amoksisilliinikuuri
- c. Potilas on ohjattava hammaslääkärin vastaanotolle 
- d. Potilaalle on aloitettava flutikasoni nenätipat

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Toispuoleisissa poskiontelotulehduksissa infektio on yleensä hammasperäinen. Poskiontelotulehdus voi syntyä yläleuan poski- tai välihampaan tulehduksen seurauksena. Yleisin hammasperäinen syy on juuren kärjen tulehdus eli apikaalinen parodontiitti. Tyypillisessä tapauksessa poskiontelotulehdus on pitkittynyt ja toispuoleinen, erite on pahanhajuista ja bakteeriviljelyssä esiintyy anaerobeja. Infektion aiheuttanut hammas voi olla kipeä, mutta myös oireeton.

Märkäeritteen viljelynäyte on aiheellinen mikrobiologian selvitystä varten. Jos äkillisen poskiontelotulehduksen syyksi epäillään hammastulehdusta, otetaan ortopantomografia tai hampaan kartiokeilatutkimus, aloitetaan anaerobit huomioon ottaen mikrobilääkitys ja **potilas ohjataan hammaslääkärin hoitoon hammaslääkäripäivystykseen.**

**Hammasperäisten infektioiden hoidossa pelkkä antibioottihoito ei koskaan ole riittävä hoito, vaikka erityisesti pelkopotilaat haluavat sitä hakeutuessaan yleislääkärin vastaanotolle hammaslääkärin sijasta!** Hammasperäisten infektioiden hoidossa mikrobilääkehoito on toissijainen, eikä sen aloittamisella voida perustella hammaslääketieteellisen hoidon lykkäämistä. Vakavissa ja etenevissä infektioissa mikrobilääkehoito on kuitenkin tarpeen kirurgisen intervention lisäksi. 

Hammasperäisessä infektiossa antimikrobinen hoito ilman asianmukaista kirurgista toimenpidettä, kuten hampaan poistoa ja paiseen kanavointia, johtaa tyypillisesti infektion pitkittymiseen todellisen syyn jäädessä hoitamatta. 

![](images/hammastoimenpidenuoli.png)
  </div>
</div>

## Reinolle tehdään laryngectomia kurkunpään rustorakenteisiin levinneen syövän hoitamiseksi. Mikä seuraavista väittämistä pitää paikkansa?

- a. Hän ei pysty enää puhumaan.
- b. Hänellä on huomattava aspiraatioriski juodessa.
- c. Hän ei pysty nielemään normaalisti suun kautta.
- d. Hän ei pysty enää harrastamaan uintia.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      
Totaalilaryngektomian jälkeen potilaalla on kaulalla pysyvä trakeostooma, jonka kautta hän hengittää. Uiminen ei ole suositeltavaa, koska trakeostooma altistaa veden pääsylle sitä pitkin suoraan hengitysteihin, mikä voi johtaa hukkumiseen. 

a: Potilaille, joille on totaalilaryngektomia, voidaan asentaa trakeoesofageaalinen nk. puheproteesi ruokatorven ja henkitorven seinämä läpi. Proteesi toimii läppänä estäen juoman/ruuan kulkeutumisen henkitorven puolelle, mutta sallii ilman pääsyn henkitorvesta nieluun. Tämän proteesin avulla suuri osa potilaista oppii tyydyttävän puheen. 

b: Totaalilaryngektomian jälkeen ei oikein edes pysty aspiroida, koska trakea ja esofagus ovat täysin erotettu toisistaan. 

c: Syöminen tapahtuu normaalitietä, mutta voi olla vaikeutunut ruokatorven/alanielun ahtautumisen takia.
  </div>
</div>

## Potilas tulee terveyskeskuksen vastaanotolle ja kertoo kärsineensä vuosia nielurisojen proppuvaivasta ja toistuvasta kurkkukivusta. Mikä on ensisijainen hoitomuoto?


- a. Lähete omalle hammaslääkärille hammastarkastusta varten
- b. Korvalääkärin konsultaatio nielurisaleikkauksesta 
- c. 10 vuorokauden antibioottikuuri
- d. Nielu/suuvesien käyttö säännöllisesti

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Nielurisojen proppuvaiva ja toistuva kurkkukipu -> viittaa _krooniseen tonsilliittiin._ Diagnoosi tehdään tyypillisen anamneesin ja kliinisen löydöksen perusteella. 

**Sen ainoa tehokas hoito on tonsillektomia.** Mikäli potilaan oireet huonontavat merkittävästi elämänlaatua, voidaan potilas lähettää erikoissairaanhoitoon nielurisaleikkausarvioon (yleensä jos pitkäaikaisia oireita yli 3kk ajan).
  </div>
</div>

## 31-vuotiaalla naisella on alkanut samana aamuna pyörittävä huimaus, korvan tukkoisuuden tunne ja pahoinvointi, joka on kestänyt pari tuntia. Tutkittaessa ei ole löydöksiä ja oire on mennyt ohitse. Mihin oireilu voi viitata?

- a. hyvänlaatuinen asentohuimaus
- b. äkillinen kuulonmenetys
- c. paniikkikohtaus
- d. Menieren tauti 

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      d

Ménièren tauti = idiopaattinen endolymfaattinen hydrops. Tasapainoelimen estetilojen, peri- ja endolymfan ionipitoisuuksien ajatellaan häiriintyvän ja sen seurauksena tasapainoelimen toiminta häiriintyy kohtauksellisesti. Ménièren taudin diagnoosi perustuu kliiniseen kuvaan ja **tyypilliset oireet voi muistaa muistisäännöstä 4H:**

**Huimaus** (voimakas kiertohuimaus); kohtaukset kestävät tyypillisesti **n. 20min-12t** (vrt. BPPV, jossa huimaus kestää tyypillisesti n. 5-30s ja vrt. vestibulaarineuriitti, jossa oireet ovat jatkuvia eikä kohtauksittaisia)

**Humina** (suhina, paineen tunne korvassa)

**Huonokuuloisuus matalilla äänillä** (sensorineuraalinen); Jos potilaan oireisto muistuttaa Ménièren tautia, mutta ei todeta kuulonalenemaa, tulee migreeniin liittyvä huimaus pitää mielessä. Kuulonalenema on alkuun kohtauksittaista, mutta lopulta etenee pysyväksi. Tauti ei kuitenkaan kuurouta korvaa täysin. Yleensä alkaa unilateraalisena (vain toisessa korvassa), mutta etenee suurella osalla bilateraaliseksi

**Huonovointisuus, oksentelu**


a: BPPV:n huimauskohtaukset eivät kestä paria tuntia, vaan < 1-2 minuuttia

b: Äkilliseen kuulonmenetykseen eli idiopaattiseen sensorineuraaliseen kuulonmenetykseen (ISSHL) viittaisi toispuolinen kuulonlasku (määritelmällisesti sensorineuraalinen kuulo huononee vähintään kolmella vierekkäisellä taajuudella ≥ 30 dB alle 3 vrk:n aikana tuntemattomasta syystä). Tähän voi liittyä korvan lukkoisuutta, paineentuntua tai tinnitusta ja laajemmassa sisäkorvahäiriössä myös huimausta. Huimaus ei kuitenkaan tyypillisesti ole se päälimmäinen oire eikä potilaalla ole merkittävää kuulonlaskua. 

c: Kohtauksittainen huimaus ja pahoinvointi kyllä voivat olla paniikkikohtauksen aiheuttamaa, mutta korvan tukkoisuus ei ole tyypillistä. 
  </div>
</div>

## Mikä on Suomessa aikuisilla kuulonmittauksessa todettu kuulonkuntoutukseen lähettämisen dB-raja?

- a. PTA (0,5-4 kHz) > 25 dB HL
- b. PTA (0,5-4 kHz) > 35 dB HL
- c. PTA (0,5-4 kHz) > 30 dB HL 
- d. PTA (0,5-4 kHz) > 40 dB HL

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Nyrkkisääntö kuulon kuntoutuksen perusteelle julkisessa terveydenhuollossa aikuisille on paremman korvan kuulokynnysten keskiarvo 30 dB tai suurempi. Eli BEHL4 (Better Ear Hearing Lever = PTA (pure tone average) taajuuksilta 0.5, 1, 2 ja 4kHz) ≥ 30 dB

Iäkkäillä ihmisillä raja voi olla jonkin verran korkeampi ja lapsilla se on matalampi, jopa 20 dB. Kuntoutuspäätös on yksilöllinen ja ratkaisun tekee viime kädessä kojekuntoutukseen perehtynyt lääkäri (audiologi, korva-, nenä- ja kurkkutautien erikoislääkäri tai foniatri) kuntoutujan tarpeiden perusteella

Hyvässä kuulokojelähetteessä on seuraavat kohdat: 

Anamneesi (erityisesti melualtistus töissä/vapaa-ajalla, korvan alueen leikkaukset/sairaudet, sytostaattihoitohistoria, huimaussairaudet/-oireet, sukuanamneesi) 

Korvastatus (tärykalvot, Rinne, Weber)

Audiogrammitulokset (BEHL4 laskettuna tai liitä kuulokäyrä sellaisenaan)

Potilaan motivaatio hoitoon

Muut kojearviota tehtäessä huomioitavat tekijät (esim. potilaan näkö, olosuhteet töissä/harrastuksissa, merkittävä puoliepäsymmetria)
  </div>
</div>

## Hammas poistettu ja nyt alaleuan turvotusta, nielemiskipua, puuromaista puhetta ja trismus

Potilaaltasi on kirurgisesti poistettu D38 neljä vuorokautta sitten. Tämän jälkeen alaleuan alueelle on alkanut kehittyä turvotusta, joka on nyt myös levinnyt leuan alle ja kaulalla. Potilaalla on kuumetta ja nieleminen on voimakkaan kivuliaasta. Lisäksi toteat voimakkaan trismuksen ja puhe on puuromaista

- a. potilaalla on todennäköisesti myös niskajäykkyyttä
- b. potilaalla on todennäköisesti suunpohjan selluliitti ja mahdollisesti paise 
- c. potilaalla on nieluperäinen infektio
- d. potilaalla on todennäköisesti retrofaryngeaalinen infektio

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b
      
Oirekuva – nopeasti kehittyvä turvotus alaleuan ja kaulan alueella, kuume, voimakas nielemiskipu, trismus (leukalukko eli suun avaamisen vajaus) ja puuromainen puhe – on tyypillinen syvän kaulan tilan infektiolle. 

Trismusta, nielemiskipua, kuumetta ja puuromaista puhetta voivat aiheuttaa myös mm. peritonsillaari- ja retrofaryngeaalipaiseet, mutta potilaalla on juuri alaleuan alueen ja leuan allekin levinneen tulehduksen merkkejä. Nämä herättävät ajatuksen erityisesti Ludwigin anginasta, joka joka on usein seurausta alaleukamolaariperäisestä infektiosta. Taustalla voi juurikin olla hammastoimenpide. 

a: Niskajäykkyys sinänsä viittaisi meningiittiin, mutta niskan liikevaikeutta voi kyllä ilmentyä monissa kaulan alueen syvissä infektioissa 

c: Oireiden alku ja sijainti selvästi hammasperäinen

d: Sopii turvotuksen ja anamneesin perusteella enemmänkin suunpohjan selluliitiksi ja jopa Ludwigin anginaksi
  </div>
</div>

## Mikä seuraavista EI ole käytännössä äkillisen hengitystieongelman taustalla

- a. kaulan syvä infektio
- b. välikarsinan tilaa vievä prosessi
- c. äänihuulihalvaus
- d. zygomakaaren murtuma

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      d

Zygomakaaren murtuma tarkoittaa poskiluun kaaren murtumaa ja voi kyllä vaikuttaa suun avautumiseen, mutta ei käytännössä aiheuta hengitystien ahtautumista

a: Voi nopeasti ahtauttaa hengitystiet turvotuksesta johtuen

b: Voi mm. painaa trakeaa ja aiheuttaa hengitysvaikeuden

c: Erityisesti bilateraalinen halvaus voi johtaa akuuttiin hengitystieongelmaan, kun äänihuulet jäävät adduktoiduiksi eivätkä abduktoidu -> ilmavirran reitti jää kapeaksi.  
  </div>
</div>

## Aikaisempi poskionteloleikkaus ja nyt haluaa lavaation sinuiittioireiden takia 

Vastaanotollesi tulee 50-vuotias mies, joka kertoo olleensa 5 vuotta sitten poskionteloleikkauksessa. Nyt hänellä on akuuttiin sinuiittiin viittaavia oireita ja hän pyytää, että tekisit hänelle lavaation. Mitä sinun siis pitäisi nyt tehdä?

- a. Tehdä poskiontelopunktio perinteiseen tapaan punktioneulaa käyttäen
- b. Asettaa putket nenän alakäytävistä poskionteloihin ja huuhdella ontelot niiden kautta
- c. Huuhdella poskiontelot keittosuolalla keskikäytäväantrostomioiden kautta
- d. Huuhdella poskiontelot keittosuolalla yläkäytäväantrostomioiden kautta

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Jos rinosinuiittipotilaalle on tehty poskionteloleikkaus tähystimen avustuksella (ESS, FESS, infundibulotomia, keskikäytäväantrostomia), voidaan poskiontelo huuhdella lavaatiossa punktion sijaan. Lavaatio tehdään leikkauksessa laajennetun keskikäytäväantrostomian kautta. Myös punktio normaaliin tapaan alakuorikon alta on sallittua (vrt. nykyään harvemmin tehdyn Caldwell-Luc-radikaalileikkauksen jälkeen poskiontelopunktiota ei voi tehdä). Muutoin hoito toteutetaan kuten leikkaamattomankin potilaan äkillisessä sivuontelotulehduksessa. 

![](images/fesslavaatio.png)
  </div>
</div>

## Millä audiogrammin taajuusalueella meluvamman kuoppa on tyypillisesti nähtävissä?

- a. 4-6 kHz 
- b. 2-4 kHz
- c. 3-6 kHz
- d. 4-8 kHz

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Jo alkukuulusteluista tuttu kysymys. Audiogrammissa todetaan terävä symmetrinen 3-6 kHz:n taajuusalueen kuoppa. “Melukuoppa” syvenee ja laajenee, jos altistuminen jatkuu vuosia. Suurien taajuuksien alueelta kuulon alenema saattaa levitä pienten taajuuksien alueelle. Merkityksellisen meluvamman kehittymiseen kuluu pitkä aika – tavallisesti 20–30 vuotta. Melualtistuksen kokonaan päätyttyä tilanne ei enää etene. Meluvamman merkitys saattaa korostua myöhemmin, kun kuulo iän mukaisesti huononee.

Meluvamma aiheuttaa sensorineuraalisen (aistimistyyppisen) kuulovian. Meluvammariski on suhteessa ennen kaikkea melun voimakkuuteen ja altistuksen kestoon. Pitkäaikaisen melun seurauksena sisäkorvan aineenvaihdunnassa tapahtuu aluksi biokemiallisia muutoksia. Nämä johtavat ääntä aistivien solujen toimintahäiriöön. Mikäli altistus jatkuu tai melun voimakkuus lisääntyy, ilmenee sisäkorvan solutuhoa ja tukirakenteiden vaurioita. Ulkokarvasolut vaurioituvat ennen sisempiä. Altistavan äänen taajuudesta riippumatta nämä muutokset heikentävät kuuloa aluksi 3–6 kHz:n taajuusalueella.

Merkittävän altistuksen rajana pidetään yleisesti 85 dB ekvivalenttimelutasoa eli meluannosta. Ekvivalenttimelutaso määritetään useimmiten 8 tunnin altistuksen mukaan. Melualtistus käytännössä usein vaihtelee. Kahdeksan tunnin ekvivalenttimelutasolla tarkoitetaan sitä melun määrää, joka saataisiin ao. aikana jos melu olisi tasaista.

![](images/meluvammaaudiogrammi.png)
  </div>
</div>

## Aikuisella potilaalla on ollut parin päivän ajan korvakipua. Mikä kliininen löydös parhaiten poissulkee välikorvatulehduksen?

- a. Normaaliasentoinen ja samea tärykalvo
- b. Perforaatio tärykalvolla
- c. Märkäinen erite korvakäytävässä
- d. A-tyypin käyrä tympanometrillä

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      d

A-käyrä on ns. normaali käyrä tympanometriassa. A-käyrät ovat käyriä, mistä on erotettavissa selvästi terävä huippuosa, eikä A-käyrällisissä tympanogrammeissa oleteta välikorvassa olevan nestettä -> käytännössä poissulkee välikorvatulehduksen

a: Tärykalvon sameus juuri viittaa välikorvatulehdukseen 

b: Perforaatio tärykalvolla ei mitenkään poissulje välikorvatulehdusta ja voi olla tulehduksen taustalla (nesteen tai vierasesineiden päästessä sen kautta välikorvaan) tai olla sen komplikaatio 

c: Märkäinen erite korvakäytävässä voi olla peräisin välikorvatulehduksesta, joka on päässyt käytävään tympanostomiaputkien tai tärykalvoperforaation kautta. 

![](images/tympanometria.png)
![](images/tympanometriainaction.png)
  </div>
</div>

## Mikä on yleisin korvaperäisen huimauksen syy?

- a. virusinfektio
- b. otoliittisakka 
- c. vaskulaarinen syy
- d. endolymfan paineen vaihtelu

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Hyvänlaatuinen asentohuimaus (HAH, BPPV) on suurimmassa osassa lähteitä yleisin korvaperäisen huimauksen aiheuttaja. 

Hyvänlaatuinen asentohuimaus (HAH, BPPV) otoliiteista, jotka ovat irronneet kaarikäytäviin -> pään asennonmuutoksissa otoliittien liikkuminen aiheuttaa tuntokarvojen ei-toivottua stimulaatiota -> koetaan huimauskohtaus, joka kestää < 1-2 min. Kohtausten välillä potilas on tyypillisesti aika oireeton ilman pään liikuttamista, mutta jotkut kokevat kohtausten välilläkin lievää instabiliteetin tunnetta. Ei ole todettavissa spontaania nystagmusta. 

Jos potilaan oirekuva kuulostaa BPPV:ltä ja ei ole todettavissa jatkuvaa nystagmusta, niin voidaan tehdä Dix-Hallpiken koe, jota käytetään posteriorisen kaarikäytävän BPPV:n diagnosoimiseen (Joskus kivi voi olla horisontaalisessa kaarikäytävässä. Tällöin diagnostiikassa käytetään muun muassa Supine roll -testiä tai Rahkon walk-rotate-walk (WRW) -testiä). Dix-Hallpiken suoritus: 

1. Potilas istuu tutkimuspöydällä jalat suorina
2. Käännä potilaan pää n. 45 astetta testattavalle puolelle (puoli, jonka oletetaan olevan sairas)
3. Potilas ohjataan makuuasentoon niin, että lopulta pää on tutkimuspöydän yli ja sitä tuetaan 30 asteen ekstensiossa 
4. Katso silmiä ja arvioi nystagmusta

Kiertohuimaus alkaa testissä sekuntien viiveen jälkeen ja kestää tavallisesti kymmeniä sekunteja. Samalla nähdään **vertikaalinen ja sairaan korvan puolelle kiertävä nystagmus.** 

Posteriorisen kaarikäytävän BPPV) voidaan hoitaa ensisijaisesti Epleyn manööverillä, jonka avulla pyritään saattamaan takakaarikäytävän otoliittimassa takaisin vestibulumiin. 

a: Virusinfektio on vestibulaarineuriitin oletettu etiologia, mutta vestibulaarineuriitti on 2. yleisin syy korvaperäiselle huimaukselle 

c: Vaskulaarinen syy viittaa keskushermostoperäiseen huimaukseen (esim. takaverenkierron AVH) 

d: Endolymfan paineen vaihtelu on Menieren taudin oletettu etiologia, mutta se on ehkä 3. yleisin syy 
  </div>
</div>

## Aikaisemmasta tentistä tutun kaverin diagnoosi (viimeksi hoito) 

37-vuotiaalla perusterve mies, jol!a ei allergioita, tulee vastaanotolle jo noin 10 päivää jatkuneen flunssaoireiston vuoksi. Nenä on tukossa ja räkä on muuttunut paksummaksi ja vihertäväksi. Lisäksi on kevyttä painon tunnetta poskissa ja hakkaavaa yskää. Ei kuumetta. Tutkimuksessa et totea eritettä nielussa tai nenän keskikäytävien suunnalla. Poskionteloiden uä-tutkimuksessa toteat molemmin puolin kaiun 1,5cm etäisyydellä. Mikä seuraavista on todennäköisin diagnoosi?

a. AERD
b. Vasomotorinen nuha
c. Postviraalinen rinosinuiitti 
d. Akuutti bakteerin aiheuttama rinosinuiitti

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Oireet ovat kestäneet jo 10 päivää, joka on hälyttävää bakteriellin rinosinuiitin suhteen, jos flunssaoireet kestävät niin kauan. Ei kuitenkaan ole oirekuvassa kuumetta tai voimakasta kipua. Märkää ei myöskään ole varmasti osoitettavissa (ei niin rinoskopiassa kuin ultraäänelläkään, koska 1,5cm kuvastaa etuseinäkaikua) ja märkäisyyden osoittaminen on suurimmassa osassa kriteeristöjä bakteriellin sinuiitin kriteeri. 

Tilanne sopii parhaiten **postviraaliseen rinosinuiittiin,**joka ei suoraan tarkoita, että kyseessä olisi bakteeri-infektio. Hoito on on oireenmukainen eli paikallinen kortikosteroidi, joka vähentää limakalvoturvotusta, parantaa onteloiden ilmastoitumista sekä lievittää painon tunnetta ja tukkoisuutta. Kannulla huuhtelua ja supistavia nenäsuihkeita (esim. dekongestantit kuten ksylometatsoliini tai pseudoefedriini) voidaan myös suositella.

a: Tulehduskipulääkkeet aiheuttavat jonkinasteisen keuhkoputkien supistuksen muutamalle prosentille astmaatikoista. Tätä astman muotoa kutsutaan ASA-herkäksi astmaksi tai ASA-intoleranssin pahentamaksi astmaksi (aspirin exacerbated respiratory disease, AERD; NERD = NSAID exacerbated respiratory disease). AERD:n taudinkuvaan liittyy myös nenä- ja sivuontelotulehduksen oireita ja nenäpolyyppien muodostumistaipumus. 

b: Vasomotorinen nuha on usein kroonisempi ongelma ja usein kirkasta limaa, ei yleensä poskiontelokipua/paineen tunnetta

d: Ei ole oirekuvassa kuumetta tai voimakasta kipua tai kaksivaiheista tautia ja tärkeimpänä ei ole osoitettavissa märkäistä tulehdusta.

![](images/postviraalinen.png)
![](images/postviraalinentimeline.png)
![](images/arbs.png)
![](images/sivuonteloalgoritmikäypähoito.png)
![](images/arbs2.png)
  </div>
</div>

## Äänihuulten atrofia: mikä seuraavista väittämistä on oikein?

- a. Lisää rykimisen tarvetta.
- b. Lisää aspiraatioriskiä.
- c. Aiheuttaa hengenahdistusta.
- d. Voi johtaa täydelliseen afoniaan.

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Äänihuulten atrofia on ikäkäheyden tyypillinen taustasyy. Ihmisen ikääntyessä äänihuulten rakenne muuttuu. Limakalvon pintaepiteelin alla sijaitsevan lamina proprian kerrokset ohenevat ja joustavuus vähenee, minkä takia äänihuulten värähtelyominaisuudet huononevat. Lisäksi äänihuulten sisällä sijaitsevat lihakset atrofioituvat, mikä johtaa äänihuulten mediaalireunojen kovertumiseen. Vaikka kurkunpäätä ja äänihuulia säätelevä neuromuskulaarinen toiminta olisi moitteetonta, äänihuulten reunat eivät äännön aikana tule koveruuden vuoksi tiiviisti toisiaan vasten. Tämä aiheuttaa "ääniraon vuotamista" ja siten myös tuotetussa äänessä kuultavaa vuotoisuutta. 

Tarve rykiä on yleistä, mahdollisesti johtuen pakotetusta äänentuotannosta ja sen aiheuttamasta kurkunpään ärsyyntymisestä. 

b: Enemmänkin yhteydessä äänihuulihalvaukseen, ei niinkään atrofiaan 

c: Enemmänkin yhteydessä bilateraaliseen äänihuulihalvaukseen, ei niinkään atrofiaan

d: Ei yleensä johda siihen, että potilas ei pysty tuottamaan ollenkaan ääntä. Tilanteissa, joissa äänihuulen atrofia johtaa hankalaan kommunikaatio-ongelmaan, on sitä viime vuosina lisääntyvässä määrin hoidettu äänihuulia täyttävällä injektiolla. 
  </div>
</div>

## Mikä seuraavista EI KUULU äänihuulihalvauksen tyyppioireisiin?

- a. Aspiraatio
- b. Yskimisen tehottomuus
- c. Käheys
- d. Nielemisvaikeus

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      d

Vähän huonoja vaihtoehtoja, koska kaikki kuuluvat. Ehkä selkeimmin vähiten yhteydessä oleva oire on nielemisvaikeus, ainakin recurrenshermon vauriossa (bulbaaripareesissa taas nielemisvaikeuksia kyllä voi esiintyä)

a: Yleensä yskittää juodessa. Tähän kyllä potilaat yleensä tottuvat nopeasti ja oppivat kontrolloimaan juomista ja nestemäärää. 

b: Yskimiseen tarvitaan tiukka äänihuulisulku

c: Äänihuulet eivät pääse normaaliin tapaan yhteen -> käheys 

![](images/recurrenspareesioireetdia.png)
  </div>
</div>

## Äänihuulen granulooman etiologisiin syihin EI KUULU

- a. Hapan refluksi
- b. HPV 
- c. Raskas äänen käyttö
- d. Intubaatio

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Kurkunpään granulooma tarkoittaa äänirakoon pullistuvaa muutosta, joka johtuu useimmiten ruston päällä olevan limakalvon rikkoutumisesta äänihuulen takapäässä ja processus vocaliksen rustokalvon reaktiosta. Kyseessä on värähtelevän äänihuulen takaosan kiinnitysalueen eli kannuruston processus vocaliksen haavauma, jonka seurauksena rustokalvoon tulee vaurio. 

Äänihuulen granulooman yleisimpiä aiheuttajia ovat virheellinen äänenkäyttö, intubaatio, (laryngofragyngeaalinen) närästys ja erityisesti krooninen rykiminen (jota närästys voikin aiheuttaa)

Muista äänihuulimuutoksia poiketen granulooma ei aiheuta välitöntä äänen käheytymistä.

HPV voi olla neoplastisten muutosten taustalla. Kurkunpään papillomatoosin (hyvänlaatuinen muutos, ei suurentunutta malignisoitumisriskiä) taustalla on useimmiten HPV 6 tai 11-infektio (matalan riskin HPV). Korkean riskin HPV:n (eli esim HPV16) ei ole todettu olevan vahvassa yhteydessä kurkunpään syöpiin, vaikka jonkin näköinen yhteys vaikuttaa olevan olemassa. 
  </div>
</div>

## 92-vuotiaalla Hildalla on ongelmia ruokailussa. Ruoka jää pyörimään suuhun ja hän on siirtynyt syömään pehmeää ja sosemaista ruokaa. Mikä seuraavista syistä näillä tiedoilla on EPÄTODENNÄKÖISIN?

- a. Kielen lihasten motoriikka on heikentynyt ja nielun tunto on alentunut Hildan iän ja perussairauksien takia.
- b. Hildalla on hiatushernia ja siitä johtuva esofagiitti. 
- c. Hildan suu on kuiva iästä ja runsaasta lääkityksestä johtuen.
- d. Hildan on vaikea pureskella, koska hammasproteesi on vanha eikä pysy kunnolla paikoillaan

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Hiatushernia altistaa refluksille ja esofagiitille, mutta nämä eivät tyypillisesti aiheuta ongelmia ruoan siirtämisessä ruokatorveen. 

a ja c: Ikään liittyvä nielemisvaikeus ilmenee usein erityisesti suuvaiheen nielemisessä eli on vaikeuksia saada ruokaa siirrettyä nieluun. Tämä johtuu pääasiassa motorisen toiminnan heikentymisestä, mutta myös mahdollisesti suun lisääntyneestä kuivumisesta johtuen 

d: Huono hammasproteesi voi tietysti olla pureskeluvaikeuden taustalla
  </div>
</div>

## 30-vuotias leipuri tulee vastaanotollesi työterveyteen nuhaoireiden vuoksi. Potilas on jo useiden kuukausien ajan kokenut nenän menevän tukkoon jauhoja käsiteltäessä. Epäilet ammattinuhaa. Mikä seuraavista väitteistä pitää paikkansa?

- a. Ammattinuhan diagnoosin varmistuttua työterveyslääkäri tekee E-lausunnon ja ammattitauti-ilmoituksen
- b. Allergisen ammattinuhan hoidon perusta on säännöllisen nenästeroidilääkitys
- c. Ammattitautia epäiltäessä liitetään erikoissairaanhoidon lähetteeseen kopio B-lausunnosta
- d. Ammattinuhan diagnoosi varmistetaan periaatteessa aina altistuskokeilla

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      d

Ammattinuha tarkoittaa kansainvälisen määritelmän mukaan pääosin työstä johtuvaa tulehdustilaa nenän limakalvoilla. Ammattinuhaa tulee epäillä, jos merkittävä nuha esiintyy pääasiassa työssä (tai työpäivinä) ja häviää pääosin työpaikalta poissa ollessa. Työpaikan hengitysvyöhykkeellä tulee myös esiintyä allergiaa tai limakalvoärsytystä aiheuttavaa ainetta tai tekijää.

Allergista nuhaa aiheuttavat allergeeneja (yleensä proteiineja) sisältävät pölyt tai aerosolit. Työstä johtuvassa allergiassa työntekijä useimmiten itse käsittelee allergisoivaa ainetta, jolloin pitoisuus hengitysilmassa on suuri, tai aineita käsitellään hänen välittömässä läheisyydessään. Työssä esiintyvät allergeenit selvitetään anamneesilla.

Allergisen ammattinuhan tyypillisiä oireita ovat aivastelu, nenän kutina, vesinuha, nenän tukkoisuus sekä yleinen väsymys ja sairauden tunne. Ammattinuha on yleensä IgE-välitteinen allergeenin aiheuttama, harvemmin ärsykkeiden aiheuttama. IgE-välitteisiin allergioihin liittyvässä ammattinuhassa oireet ilmenevät usein jo minuuttien kuluttua altistumisesta. Viivästyneet oireet ovat mahdollisia, mutta epätyypillisiä. 

Ammattinuhan diagnoosi perustuu kolmivaiheiseen prosessiin, joista ensimmäinen vaihe on oireiden toteaminen: nuha todetaan oireiden ja työtehtävien perusteella, ja työssä esiintyvä altiste yhdistetään oireisiin ajallisella yhteydellä. Toisena vaiheena on IgE-välitteisen herkistymisen toteaminen kohonneen seerumin allergeenispesifin IgE:n tai prick-testin avulla. Kolmantena vaiheena ovat altistuskokeet, jotka varmentavat tai poissulkevat altisteen ja työn välisen syy-yhteyden. Ammattinuhan diagnoosi varmistetaan lähes aina altistuskokeilla. Nenäaltistuskokeessa mittareina käytetään oireiden, nenäeritteen määrän, nenän tilavuuden (akustinen rinometria) ja nenän ilmavirtauksen (rinomanometria) muutoksia. Testattava aine suihkutetaan tai asetetaan suoraan nenän limakalvolle. Allergeenialtistuskokeessa todettava merkittävä nenän ahtautuminen ja tai nenän selvä eritteisyys tulkitaan positiiviseksi tulokseksi, jos vertailutesti (ärsyttämätön aine) on ollut negatiivinen.

Ammattinuhan hoidossa tärkeintä on lopettaa altistus esimerkiksi työnkuvan muutoksin tai ainakin vähentää sitä. Altistumisen vähentämisen keinoja ovat tekniset ratkaisut (esim. ilmanvaihto, suojakoteloinnit) ja hengityssuojaimien käyttö. Ammatillinen kuntoutus voi olla tarpeen, jos altistumista ei työpaikalla voida olennaisesti vähentää tai kokonaan lopettaa. Lääkehoito on toissijaista altistumisen vähentämisen rinnalla. Siedätyshoitoa on ammattitauteihin vain vähän tarjolla (esim. eläinlääkärin siedätys kissalle tai koiralle).

Perustellun ammattinuhaepäilyn tutkimuskulut korvataan työnantajan lakisääteisestä työtapaturma- ja ammattitautivakuutuksesta riippumatta tutkimusten tuloksista. Korvauksen saamiseksi ammattitautiepäilyn toteava yksikkö toimittaa vakuutusyhtiölle tutkimus- ja hoitokäyntejä koskevat sairauskertomusmerkinnät tai E-lausunnon. Lääkärin kuuluu tehdä lakisääteinen ilmoitus ammattitautiepäilystä ja todetusta ammattitaudista aluehallintovirastoon. Siten voidaan seurata työolosuhteita ja ammattitautien kehitystä.

Ammatillista kuntoutusta korvataan, jos työ- tai toimintakyky tai ansiomahdollisuudet ovat ammattitaudin vuoksi heikentyneet tai jos on todennäköistä, että ne voivat ammattitaudin vuoksi myöhemmin olennaisesti heikentyä. Kuntoutusta puoltaa ammattialalla yleisen altisteen aiheuttama allerginen ammattinuha, koska tuolloin riittävä välttäminen ei ole realistista tai mielekästä. Lisäksi huomioidaan mahdollinen laaja-alainen herkistyminen muille työn altisteille (esim. vehnäjauhonuhassa herkistyminen muille jauhoille) ja mahdollinen astma nuhan ohella. Mikäli työtapaturma- ja ammattitautivakuutus ei korvaa ammatillista kuntoutusta, se saattaa olla mahdollista työeläkekuntoutuksena.

![](images/ammattinuha.png)
a: Lausuntojen tekijän ei tarvitse olla työterveyslääkäri eikä niitä tehdä pelkästään diagnoosin varmistuttua. 

b: Lääkehoito on toissijaista altistumisen vähentämisen rinnalla ja tärkeintä on lopettaa altistus esimerkiksi työnkuvan muutoksin tai ainakin vähentää sitä. 

c: Ei ole standardikäytäntö. 
  </div>
</div>

## Vuosia tupakoineella on poikkeava limakalvomuutos ikenellä oikean alakulmahampaan kohdal!a. Millä hampaan numerolla identifioit muutoksen kohdan suussa?

- a. 31
- b. 43 
- c. 22
- d. 13

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      d

Kansainvälisen käytännön mukaisesti hampaat tunnistetaan numeroparilla. Numeroparin ensimmäinen numero kuvaa sitä leukaneljännestä, jossa hammas sijaitsee (pysyvässä hampaistossa neljännekset 1–4 ja maitohampaistossa 5–8). Toinen numero kuvaa hampaan järjestysnumeroa keskiviivasta taaksepäin.

![](images/hampaidennumerointi.png)
  </div>
</div>

## 53-vuotiaalla miehellä on 5 kk ajan ollut jatkuvaa nenän tukkoisuutta, liman valumista nieluun, hajuaistin alenemaa ja ajoittaista paineen tunnetta kasvoilla. Kortisonisuihke on säännöllisesti käytössä. Miten toimit?

- a. Aloitan 3 viikon mittaisen doksisykliini kuurin
- b. Teen lähetteen korva-, nenä- ja kurkkutautien poliklinikalle jatkotutkimuksia ja leikkausharkintaa varten
- c. Aloitan tehostetun hoidon toistuvilla poskiontelopunktioilla
- d. Suosittelen säännöllisiä suolavesihuuhteluita kortisonisuihkeen sijaan oireiston parantamiseksi

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Potilaalla ollut jo asianmukainen hoito ja silti krooninen rinosinuiitti ei ole helpottanut ja on kestänyt yli 12 viikkoa. Tämä on aihe KNK-lähetteelle. Jos hoitoa (kortikosteroidisuihkeet) ei olisi ollut käytössä tähän saakka, niin sitä tulisi yrittää ennen lähetettä. 

Leikkaushoitoa suositellaan pitkittyneissä tai usein toistuvissa sivuontelotulehduksissa, kun muilla hoidoilla ei ole päästy riittävän hyvään tulokseen. Sivuonteloiden tähystysleikkauksessa (Functional Endoscopic Sinus Surgery, FESS) onteloiden aukkoja laajennetaan ja tarvittaessa muita rakenteellisia ahtauksia avataan. Lievissä tapauksissa on viime vuosina käytetty myös onteloiden luonnollisten aukkojen pallolaajennusta. Konservatiivista hoitoa tulee jatkaa myös leikkaushoidon jälkeen. 


a: Ei viitettä akuutista bakteeri-infektiosta -> ei antibioottia 

c: Ei aihetta toistuville poskiontelopunktioille

d: Voisi kyllä suositella suolavesihuuhteiluita, mutta ei suihkeen sijaan ja tässä kohtaa kun suihketta on jo yritetty, niin on aihe lähetteelle. Jos ei olisi kokeiltu vielä suihketta, niin sen yrittäminen sekä tällä kertaa myös suolavesihuuhteluiden käyttö samaan aikaan olisi aiheellista. 
  </div>
</div>

## Epäilet 38-vuotiaalla naisella akuuttia poskiontelotulehdusta. Mikä seuraavista on tyypillinen kliininen löydös kyseisessä sairaudessa?

- a. Märkäerite alakäytävässä
- b. Polyyppi choana-aukossa
- c. Märkäerite keskikäytävässä
- d. Polyyppi keskikäytävässä

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Akuutti bakterielli rinosinuiitti voidaan diagnosoida kliinisesti, jos seuraavat kriteerit täyttyvät: 

1. Potilaalla on sivuontelotulehduksen oireita ja erityisesti siis märkäistä eritettä + joko nenän tukkoisuutta tai kasvojen kipua/paineen tunnetta tai hajuaistin menetystä

ja tämän lisäksi joku näistä: 

2. Oireet kestäneet pitkään (kriteeristöstä riippuen 7-10vrk)
3. Tapahtuu oireiden lievittymistä aluksi, mutta sitten taas oireiden pahentumista (ns. double sickening)
4. Vaikeita oireita ainakin 3 vrk (korkea kuume/hampaisiin säteilevää kipua/voimakas kasvojen kipu)

---

Kaikissa kriteeristöissä ei ole märkäisen eritteen osoittaminen pakollista, mutta märkäerite on kyllä suurimmassa osassa kriteeristöjä pakollista, jotta voi asettaa diagnoosin. 

a: Märkäerite tulee poskiontelotulehduksessa poskiontelosta, joka tyhjentyy keskikäytävään, ei alakäytävään

b ja d: Polyypit sopivat kroonisen rinosinuiittiin ja ne voitaisiin yleensä löytää bilateraalisesti ala- ja keskikuorikon välissä (peräisin etummaisista seulalokeroista). Joskus harvemmin polyyppeja voitaisiin todeta nenän takaosassa tukkimassa koana-aukkoja (peräisin joko taaemmista seulalokeroista tai poskiontelosta (antrokoanaalipolyyppi). Koanaalipolyyppi eroaa kroonisesta polypoottisesta rinosinuiitista. Se on yleensä toispuoleinen ja esiintyy nuoremmassa ikäryhmässä. Potilaan tyypillinen oire on nenän tukkeutuminen ulospäin voimakkaasti niistettäessä.  
  </div>
</div>

## Mikä seuraavista on selkein indikaatio päivystykselliseen nielurisaleikkaukseen eli ns. kuuman vaiheen tonsillektomiaan?

- a. Potilaalla on mononukleoosi ja nielupaise
- b. Potilaalla on nielupaise ja hän on alle 15-vuotias 
- c. Potilaalla on ollut aikaisemmin nielupaise ja nyt paise on uusinut
- d. Potilaalla on selkeä nielupaise, mutta tulehduskipulääkeallergian vuoksi kivun hoito ei ole onnistunut

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Lasten nielupaiseen (peritonsillaariabskessi) hoidossa tonsillektomiaa harkitaan heti. Lasten nielupaiseet tulisi kuitenkin aina lähettää suoraan ESH-päivystykseen eikä niitä hoideta itse PTH:ssa (kuten hyvävointisten aikuisten kanssa voi yrittää) -> ESH:ssa pähkäillään sitten leikkauksesta eikä sinänsä lähetettä leikkausarvioon tarvitse tehdä

Kuuman vaiheen tonsillektomiassa hengitysteiden turvaaminen nukutuksen yhteydessä on erittäin tärkeää mahdollisen leukalukon ja limakalvoturvotuksen aiheuttaman ilmateiden ahtautumisen vuoksi

a: Mononukleoosi ei yleensä aiheuta nielupaisetta. Vaikka se esiintyisi samaan aikaan niin se ei ole suora indikaatio tonsillektomialle 

c: Aikuisilla ei vielä suositella nielurisojen poistoleikkausta 1. nielupaiseen yhteydessä, jos se hoituu normaalisti. Toistuvissa nielupaiseissa tonsillektomiaa voidaan harkita, mutta se voidaan kuuman vaiheen jälkeenkin. 

d: Peritonsillaariabskessin ensisijainen hoito aikuisilla ei ole NSAIDeilla kivun hoito vaan inkiisio ja tyhjennys paikallispuudutuksessa. Aikuisilla ei vielä suositella nielurisojen poistoleikkausta 1. nielupaiseen yhteydessä, jos se hoituu normaalisti. 
  </div>
</div>

## Kun lähetetietojen perusteella on epäily pään ja kaulan alueen pahanlaatuisesta kasvaimesta, erikoissairaanhoidon ensiarvio pyritään järjestämään

- a. 1-7 vuorokauden kuluessa 
- b. 1-3 kuukauden kuluessa
- c. päivystyksellisesti
- d. 7-30 vuorokauden kuluessa

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      a

Tehdään lähete 1-7vrk kiireellisyydellä. Arvio aloitetaan nopeasti ja Suomessa raja hoidon aloittamiselle on tällä hetkellä n. 2-3 viikkoa, koska pään ja kaulan alueen syövät ovat erittäin kiireellistä hoitoa vaativia syöpiä
  </div>
</div>

## Lapsella pitkittyneet ja pahentuneen ylähengitystieinfektio-oireet 

8-vuotiaalla pojalla, jolla ei allergioita, on ollut reilun 2 viikon ajan ylähengitystieoireilua. Viimeisten 4 päivän aikana oireilu on pahentunut. Nenä on ollut kovasti tukossa ja molemmin puolin nenästä tulee märkäisen näköistä eritettä. Myös päätä särkee kovasti, kuumetta on ollut ad 39 astetta ja lapsi on ollut varsin voipunut. Toteat nenässä limakalvoturvotusta ja eritettä molemmin puolin sekä nielussa limavanan ja keskimääräistä suuremmat tonsillat. Keuhkot ovat auskultoiden siisti ja CRP 40. Mikä on hoitoratkaisusi ja sen perustelu?

- a. Aloitan atsitromysiini antibioottikuurin, koska se on tehokas ja kuuluu ensisijaisiin sinuiitissa määrättäviin antibiootteihin
- b. En aloita antibioottikuuria, koska kuvantamistutkimuksia (uä, sinusten rtg) ei olla tehty
- c. Aloitan amoksisilliini antibioottikuurin, koska oirekuva viittaa bakteeriperäiseen rinosinuiittiin ja lapsi saattaa hyötyä siitä
- d. En aloita antibioottikuuria, koska siitä ei ole hyötyä lapsen ylähengitystieinfektion hoidossa

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

Potilaalla on ollut pitkään kestäneet ylähengitystieoireet, jotka nyt ovat pahentuneet viime päivinä (ns. double sickening). On myös osoitettavissa märkäistä eritettä sekä nenä on tukossa -> voidaan diagnosoida kliinisesti akuutti bakteerisinuiitti. CRP-arvo 40 tukee bakteeriperäistä infektiota, mutta ei yksinään riitä erottamaan bakteeri- ja virusinfektiota.

Akuutin sivuontelotulehduksen diagnoosi tehdään ensisijaisesti juuri oireiden ja löydösten perusteella. Akuutti bakterielli rinosinuiitti voidaan diagnosoida kliinisesti, jos seuraavat kriteerit täyttyvät: 

1. Potilaalla on sivuontelotulehduksen oireita ja erityisesti siis märkäistä eritettä + joko nenän tukkoisuutta tai kasvojen kipua/paineen tunnetta tai hajuaistin menetystä

ja tämän lisäksi joku näistä: 

2. Oireet kestäneet pitkään (kriteeristöstä riippuen 7-10vrk)
3. Tapahtuu oireiden lievittymistä aluksi, mutta sitten taas oireiden pahentumista (ns. double sickening)
4. Vaikeita oireita ainakin 3 vrk (korkea kuume/hampaisiin säteilevää kipua/voimakas kasvojen kipu)

Potilaalle voisi aloittaa antibioottikuurin; esim. amoksisilliini 7vrk (40mg/kg/vrk jaettuna 2 tai 3 annokseen)

a: Makrolidit ovat toissijaisia antibiootteja  

b: Kuvantamistutkimuksia ei rutiinisti tarvita sinuiittiepäilyissä 

d: Lapsetkin hyötyvät bakteeriperäisen rinosinuiitin antibioottihoidosta 

![](images/rinosinuiittiantibiootit.png)
  </div>
</div>

## Teet 40-vuotiaasta pitkällisestä rinosinuiittioireista kärsivästä potilaasta lähetteen korva-, nenä- ja kurkkutautien poliklinikalle. Mikä on ensisijainen kuvantamistutkimus erikoissairaanhoidossa kroonista rinosinuiittia epäiltäessä?

- a. OPTG-kuvaus
- b. Sinusten rtg (kuutamoprojektio)
- c. Sinonasaali-CBCT-kuvaus 
- d. Sinusten rtg (ap- + sivuprojektiot)

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

CBCT = cone-beam computed tomography = KKTT = kartiokeila-TT

Erikoissairaanhoidossa arvioidaan, miten kroonista rinosinuiittia lähdetään leikkaamaan (ensisijaisesti FESS) ja tarkin keino taudin arvioimiseen ja leikkauksen suunnittelemiseen on tietokonekerroskuvaus (KK)TT. 

a: OPTG-kuvantaminen on ensisijainen hammasperäistä infektiota epäiltäessä perusterveydenhuollossa. 

b ja d: Sinusten natiiviröntgenkuvat ovat ensisijaisia sinusten kuvantamisia perusterveydenhuollossa, jos sille todetaan tarvetta. Pääsääntöisesti sinuksia ei tarvitse kuvata PTH:ssa, mutta joskus voi olla helpompaa vain napata kuvat ja poissulkea niillä sivuontelotulehdus, jos potilas on aivan varma omasta diagnoosistaan ja vaatii kuvantamisia.  
  </div>
</div>

## Mitä otoakustinen emissio mittaa?

- a. Sisempien karvasolujen toimintaa
- b. Ulompien karvasolujen toimintaa 
- c. Välikorvan kuuloluiden vastusta
- d. Tärykalvon liikkuvuutta

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Simppelisti sanottuna OAE-tutkimuksessa sanotaan klik korvaan ja kuunnellaan mitä korva sanoo takaisin. Korvaan lähetetään ääni, joka aiheuttaa sisäkorvan ulkokarvasolujen supistumisen. Supistuessaan ne aiheuttavat tyvikalvon (basilaarimembraanin) värähtelyn, joka puolestaan synnyttää hyvin heikon äänen. Tämä ääni johtuu korvan värähtelysysteemiä pitkin ulospäin ja tätä ääntä kuunnellaan (ääni on kuitenkin niin heikko, että se voidaan havaita ja erottaa ympäristön äänistä vain suorittamalla useita mittauksia ja summaamalla niiden tulokset, jolloin taustahäly nollautuu pois). 

Jos saadaan vaste, niin korvassa on likimain normaali kuulo. Vastetta ei saada esiin, jos korvassa on konduktiivinen (johtumistyyppinen) kuulovika tai sisäkorvaperäinen kuulovika ylittää 40 dB

OAE ja erityisesti sen alatyyppi eli transient evoked otoacoustic emission (TEOAE) on tärkein metodi vastasyntyneiden kuulon seulomiseen.

![](images/teoa2.png)
  </div>
</div>

## Laakea käyrä tympanometriassa ja heikosti liikkuva tärykalvo korvatulehduksen kontrollissa

5-vuotias lapsi on korvatulehduksen vuoksi määrätty korvakontrolliin sairaanhoitajan vastaanotolle. Sairaanhoitaja tulee kysymään lääkäriltä neuvoa, mitä tehdä: oikealla on terävähuippuinen A-käyrä, vasemmalta käyrä on hyvin laakea, lähes tasainen ja huippua ei ole erotettavissa. Lapsi on syönyt antibioottikuurin kuukautta aiemmin. Flunssa on parantunut eikä oireita juuri enää ole, välillä toinen korva tuntuu tukkoiselta. Tutkit tärykalvot: oikealla tärykalvon liikkuvuus tulee hyvin esille, vasemmalla ei tule liikettä, mutta tärykalvo näyttää aika normaalilta. Miten etenet?

- a. Tulkitsen, että vasemmalla on liimakorvatilanne ja lähetän lapsen tympanostomiaa varten korvalääkärille.
- b. Ohjaan lapsen kuulontutkimukseen seuraavana päivänä ja harkitsen jatkotoimet sen perusteella.
-c. Epäilen liimakorvaa vasemmalla, mutta koska oireet ovat vähäiset ja oikea korva on terve, päätän seurata vielä tilannetta ja kutsun lapsen kontrolliin kahden kuukauden sisällä lääkärin vastaanotolle.
- d. Selitän, että tulehdus ei ole vielä vasemmalta parantunut. Aloitan toisen, vähän laajakirjoisemman antibiootin ja sovin uuden kontrollin kolmen viikon päähän

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      c

5-vuotiaalla lapsella on ollut aiemmin otiitti, jonka jälkeen tehdyssä kontrollissa oikean korvan tympanometriassa todetaan jyrkkä A-käyrä (normaali), mutta vasemmalla käyrä on hyvin matala ja huiputon (flat, Type B). Otoskopiassa oikea tärykalvo liikkuu hyvin, vasemmalla liikkuvuus puuttuu, mutta ulkonäkö on melko normaali. Lapsella on ollut vain satunnaista tukkoisuuden tunnetta, eikä merkittäviä oireita.

Kyseessä on todennäköisesti välikorvan pitkittynyt eritteisyys eli sekretorinen välikorvatulehdus (otitis media with effusion, otitis media secretoria; välikorvaeritteen esiintyminen rauhallisen tärykalvon takana ilman selkeää äkillistä infektiota). Sekretorisen otiitin (OME, liimakorva) tärkein oire on kuulonalenema ja lisäksi voi tuntua korvan lukkoisuutta. 

Sekretorinen otiitti paranee yleensä itsestään. Tilanne voidaan tarkistaa parin kuukauden päästä, jolloin olisi 3kk eritteisyyttä. Jos välikorvassa on eritettä yhtäjaksoisesti yli 3 kk:n ajan, on kyseessä ns. liimakorva. 

a: Vasta liimakorvatilanteessa konsultoidaan korvalääkäriä hoidosta (kiireetön lähete). Nyt on vasta ollut 1kk eritettä. Jos välikorvaerite on ollut yli kolmen kuukauden ajan, harkitaan ilmastointiputkien asettamista. 

b: Ei ole järkeä tutkia päivän päästä, tilanne on hyvin yleinen ja hoituu yleensä itsestään. 

d: Tulehdus on sinänsä parantunut, mutta eritettä on jäänyt korvaan. Sekretoriseen otiittiin ei määrätä antibiootteja, ellei äkillisen taudin oireita ilmene taas -> uusi arvio silloin. 
  </div>
</div>

## Missä tilanteessa aikuiselle potilaalle tulee tehdä tärykalvopisto?

- a. Potilaalla on ollut välikorvan tulehdus kolme viikkoa sitten, eikä kuulo ole vieläkään normalisoitunut
- b. Potilaalla on pullottava liikkumaton tärykalvo ja voimakas kiertohuimaus ja pahoinvointi
- c. Potilaalla hävinnyt kuulo kokonaan toisesta korvasta (Sudden deafness)
- d. Potilaalla on sameaa eritettä välikorvassa ja kuumetta on yli 38 astetta

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Tärykalvopiston pääasiallinen indikaatio välikorvan paineen nopea purku, erityisesti jos siihen liittyy merkittävää kipua tai komplikaatioriski. 

a: Tämä viittaa jälkitilaiseen kuulon laskuun ja pitkittyneeseen erittyineisyyteen, mutta ei akuuttiin paineeseen eikä välittömään tärykalvopistotarpeeseen. 

c: Äkillinen kuulon menetys on yleensä sensorineuraalinen, ei välikorvaperäinen -> ei ole järkeä pistossa

d: Äkillisessä välikorvatulehduksessa on usein kuumetta, mutta pelkkä kuume ei ole aihe pistolle 
  </div>
</div>

## Mikä on yleisin syy pahanhajuiselle hengitykselle?

- a. Krooninen tonsilliitti ja proput 
- b. Huono suuhygienia
- c. Krooninen sinuiitti
- d. Refluksitauti

<div class="solution">
  <button class="solution-button" data-label="Vastaus" data-hide-label="Piilota vastaus">
    Vastaus
  </button>
  <div class="solution-content">
      b

Tärkein syy halitoosille on suuhygienian laiminlyöminen. Ainakin 80 %:ssa tapauksista syy on suussa. Hajun aiheuttavat pääasiassa bakteerien tuottamat haihtuvat rikkiyhdisteet. Hajuaisti tottuu voimakkaaseenkin hajuun nopeasti, eikä potilas usein tiedä ongelmastaan. 

a: Kroonisen tonsilliitin aiheuttamat risakudoksen tulpat (”proput”; risojen kryptiin kertyy vaaleaa ryynimäistä haisevaa massaa, joka irtoaa painamalla) voivat kyllä olla halitoosin taustalla, mutta eivät ole yleisin syy. 

c: Pitkittyneessä sinuiitissa märkä on usein pahanhajuista, mutta ei ole yleisin syy halitoosille

d: Usein taustalla, mutta taaskaan ei ole yleisin syy
  </div>
</div>