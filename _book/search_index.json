[["index.html", "KNK-tärpit Kappale 1 About 1.1 Alkukuulustelu 1.2 Valtakunnallinen kysymyspankki 1.3 LKS-tenttipankki", " KNK-tärpit Remo Kapanen 2026-02-08 Kappale 1 About Vuodesta 2021 lähtien on ollut pääosin monivalintapohjaisia tenttejä ja sitä ennen enemmän avonaisia kysymyksiä. 2025 Apricus ei saanut kerättyä uusia kysymyksiä, vaikka niitä kyllä ilmeisesti oli blokeissa 2, 3 ja 4. Kokoelma kannattaa käydä järjestyksessä läpi, koska loppuosissa en ehkä ole avannut asioita yhtä paljon kuin alkuvaiheessa. 1.1 Alkukuulustelu Alkukuulustelun tärpit löytyy omasta paketistaan: https://knkalkukuulustelutarpit.netlify.app/ 1.2 Valtakunnallinen kysymyspankki Wikistä löytyy tärppejä Kuopion &amp; Oulun lääkiksistä. Olen napannut ainakin monivalinnat näistä omaksi kappaleekseen tähän kokoelmaan. Niiden lisäksi on myös avoimempia kysymyksiä. 1.3 LKS-tenttipankki Lisäharjoitukseksi voi käydä läpi Helsingin tenttipankkia, jonka sain nuolaistua viime joulukuussa ja siksi olen tähän koosteeseen kerännyt kysymyksiä sieltäkin (ja näihinkin koittanut kirjoittaa vastauksia avaavat selitykset). Tenteissä on paljon samoja kysymyksiä kuin Turun tenteissäkin (yliopistojen välillä käytössä varmaan joku vielä Wikiäkin laajempi yhteinen tenttipankki), enkä ole laittanut niitä uudestaan hesen tenttien yhteyteen, jos ne on jo käyty läpi aikaisemmissa kappaleissa. "],["section.html", "Kappale 2 2021 2.1 Potilastapaus 2.2 Milloin lapselle tehdään tonsillotomia? 2.3 Potilastapaus 2.4 Potilastapaus 2.5 Epäilet lapsella toimenpidettä vaativaa kitarisahypertrofiaa. Mikä seuraavista ei sovi epäilyysi? 2.6 Ménièren taudissa tyypillinen löydös tai oire on 2.7 Potilastapaus 2.8 Päädyt tekemään 50-vuotiaalle rinosinuiittioireista kärsivälle potilaalle poskiontelopunktion. Minne punktioneula asetetaan punktiota tehtäessä? 2.9 Syvän kaulainfektion aiheuttaja 2.10 Miten voit parantaa näkyvyyttä äänihuulten tasolle, jos potilaalla on herkkä oksennusrefleksi? 2.11 Potilastapaus 2.12 Nenävammapotilaalla nopeaa (samana päivänä tapahtuvaa) korvalääkärikonsultaatiota edellyttävä diagnoosi on 2.13 Mikä seuraavista väittämistä ei pidä paikkaansa? 2.14 Mikä seuraavista ei ole kroonisen laryngiitin aiheuttaja? 2.15 Vanhemmat tuovat 2-vuotiaan Ilonan terveyskeskukseen kuorsauksen vuoksi. Vastaanotolla Ilona istuu suu jatkuvasti avoinna. Mistä tämä todennäköisimmin johtuu? 2.16 Potilastapaus 2.17 Potilastapaus 2.18 Trakeostomoidun potilaan hoidon erityispiirteet 2.19 Potilastapaus 2.20 Yleisin bakteriellin rinosinuiitin aiheuttaja 2.21 Potilastapaus 2.22 Potilastapaus 2.23 Mikä seuraavista oireista ei ole tyypillinen komplisoituneessa, kroonisessa välikorvan tulehduksessa? 2.24 Potilastapaus 2.25 Potilastapaus 2.26 Potilastapaus 2.27 Epäilet 1-vuotiaalla Eerolla akuuttia kurkunpääntulehdusta. Miksi? 2.28 Alakuorikoiden pienennystmp 2.29 Mihin kasvojen alueen neuralgiaan liittyy kivun provosoituminen kasvojen ihon koskettamisesta, hampaiden pesusta, syömisestä tai välillä jopa puhumisesta? 2.30 Potilaalla on voimistuvaa kurkkukipua ja kuumetta. Potilas kertoo, että on syönyt kalaa neljä päivää sitten. Nyt myös nieleminen tuntuu vaikealta. Miten toimit? 2.31 Keskikaulalle tulleen iskun tai kuristusvamman kärsinyt potilas on syytä 2.32 Kurkunpääsyöpä 2.33 Epäilen nielupaisetta potilaalla. Diagnoosin todennäköisyyttä voi arvella jo ennen suuhun katsomistakin. Mikä oireyhdistelmä viittaa vahvimmin nielupaiseeseen? 2.34 Nenän tukkoisuus ja paineen tunne flunssan jälkeen 2.35 Vanhuksen tukkoinen nenä 2.36 Ns. Le Fort-murtumat 2.37 Mihin osaan tärykalvoa tärykalvopistoa EI tule tehdä? 2.38 Kurkussa ylimääräisen tunne 2.39 Jatkuva flunssaoireisto ja nenän tukkoisuus 2.40 Vuotavat tärykalvoputket 2.41 Toteat 49-vuotiaalla oikeanpuoleista nenän tukkoisuutta valittavalla miehellä septumissa selvän deviaation, mikä ahtauttaa oikeaa puolta. Mikä seuraavista väitteistä pitää paikkansa? 2.42 Heikentynyt kuulo 2.43 92-vuotiaalla Hildalla on ongelmia ruokailussa. Ruoka jää pyörimään suuhun ja hän on siirtynyt syömään pehmeää ja sosemaista ruokaa. Mikä seuraavista syistä näillä tiedoilla on todennäköisin? 2.44 CEO:lla korvakipua ja uniongelmia/narskuttelua 2.45 Pahanhajuiselle hengitykselle eli halitoosille on lukuisia syitä, joista valtaosa hoituu muilla keinoin kuin kirurgisilla interventioilla. Mihin seuraavista leikkaushoidolla voi kuitenkin olla apua? 2.46 Ylimääräisen tunne nielussa nuorella stressaantuneella opiskelijalla 2.47 Mikä seuraavista oireista EI ole tyypillinen akuutissa A-ryhmän streptokokin aiheuttamassa tonsilliitissa? 2.48 Syanoottisella vastasyntyneillä todetaan koanaaliatresia molemmin puolin. Mikä selittää vauvan hengitysvaikeuden? 2.49 55-v. tupakoimaton, perusterve mies hakeutuu päivystykseen tänään alkaneen kiertohuimauksen ja oksentelun vuoksi. Tutkiessa havaitset oikealle lyövän spontaaninystagmuksen ja päännykäisytesti on poikkeava vasemmalla. Neurologisessa statuksessa tai pään TT:ssä ei ole poikkeavaa. Todennäköisin diagnoosi on: 2.50 Etukumara asento nenäverenvuotopotilaalla (nenää kotona puristaessaan) on tärkeää", " Kappale 2 2021 2.1 Potilastapaus Kaksikymmentä vuotta tupakoinut lastentarhaopettaja on flunssan yhteydessä käheytynyt ja ääni on ollut hyvin käheä ja välillä lähes poissa jo kaksi kuukautta, yskä on jo lievittynyt. Yleistila on hyvä, ääni hyvin vuotoinen ja käheä ja työssä pärjääminen hankalaa. Äänihuulien tutkiminen ei voimakkaan yökkäyksen vuoksi onnistu. Sinun tulee suositella Viikon sairauslomaa ja äänilepoa 2 vrk sairauslomaa ja amoksisilliini 500mg x 3, viikon antibioottikuuri Viikon sairausloma ja lähete äänihuulten arvioon korvalääkärille 2 vrk sairauslomaa, äänilepoa ja paikallishoitona höyryhengitys sekä yskänlääke Solution. Vastaus c a: Pelkkä sairasloma ei riitä, koska potilas vaatii lisäselvittelyjä. Oireiden tai äänen laadun perusteella ei voi tehdä diagnoosia, vaan kurkunpään tila pitää tutkia viimeistään äänihäiriön pitkittyessä (yli 3 vkoa; potilaalla on nyt jo 2kk ollut äänihäiriö). Potilaan oireiden keston lisäksi hän on tupakoija ja myös sen takia kurkunpään tutkiminen on erityisen tärkeää (syöpäriski) b: Flunssaan liittyvä laryngiitti ja siten äänihäiriö on useimmiten virusperäinen ja antibioottihoito ei ole rutiinisti indikoitu ilman bakteeri-infektion viitteitä. Antibiootille onkin hyvin harvoin tarvetta laryngiitin hoidossa. Potilaan yskän ja muiden oireiden lievittyminen vielä kuvastaa sitä, että infektiotilanne on jo mennyt ohi ja äänihäiriö on pitkittynyt mahdollisesti jostain toisesta syystä kuin akuutista infektiosta. c: Viikon sairausloma on hyvä, koska potilas on äänityöläinen (opettaja; jos ääntä ei tarvitse työssään niin lyhyempi voi riittää). Potilas myös tarvitsee äänihuulten arvion, koska on pitkäaikainen tupakoija sekä oireet ovat pitkittyneet -&gt; syöpäriski. d: Loma on liian lyhyt, koska potilas on äänityöläinen (opettaja) ja he tarvitsevat usein hieman pidemmän äänilevon ja siten sairausloman. Vastauksessa ei myöskään ole mainintaa jatkotutkimuksista, joita potilas tarvitsee syöpäriskin takia. 2.2 Milloin lapselle tehdään tonsillotomia? Lapsella on toistuvia korvatulehduksia Lapsella on nielupaise Lapsella on suurentuneet, obstruktiota aiheuttavat nielurisat Lapsella on puheen kehityksen häiriö Solution. Vastaus c Tonsillotomia tarkoittaa nielurisojen osapoistoa (tonsillektomia taas nielurisojen kokopoistoa). a: Toistuvat korvatulehdukset eivät ole tonsillotomian aihe – liitetty enemmän kitarisaongelmiin. Adenotomiastakaan ei kuitenkaan ole hyötyä toistuvien otiittien ehkäisyssä. b: Lapsilla ensimmäisen nielupaiseen yhteydessä kyllä voidaan harkita risaleikkausta (ns. kuuman vaiheen), mutta se olisi tonsillektomia eikä tonsillotomia. Tulehdusten hoidossa yleisesti käytetään tonsillektomiaa ja obstruktio-oireissa tonsillotomiaa. c: Nielurisojen liikakasvuun liittyvät obstruktiiviset oireet (esim. unenaikainen hengityshäiriö (OSAS) tai uniapneatauti) ovat indikaatio leikkaukselle. Lapsilla nielurisat voivat kitarisan kanssa olla aiheuttamassa hengitysteiden obstruktio-oireita, jolloin tapauskohtaisesti harkitaan tehdäänkö lapselle kitarisan poisto (adenotomia), nielurisojen osapoisto (tonsillotomia; yleisin nielurisaleikkaus obstruktion yhteydessä) tai poisto kokonaan (tonsillektomia; harvemmin obstruktio-indikaatiolla). d: Nielurisojen ongelmat eivät tyypillisesti johda puheen kehityksen häiriöihin eikä täten ole indikaatio leikkaukselle. 2.3 Potilastapaus 45-vuotiaalla verenpainetautia sairastavalla naisella on äkillisesti alkanut kiertävä huimaus ja pahoinvointi. Lisäksi potilas raportoi jonkin verran päänsärkyä kohtaukseen liittyen. Tutkit potilaan statuksen ja tilanne sopii vestibulaarineuroniittiin. Potilas on kotikuntoinen ja kotiutat potilaan hoito-ohjein. Dix-Hallpiken testissä ei löydöstä. Sopii asentohuimaukseen ja kotiutat potilaan asentohoito-ohjeiden kera. Lähetät potilaan ESH:oon tarkempiin tutkimuksiin päivystyksenä. Pään nykäisytesti on poikkeava ja lähetät potilaan neurologin arvioon kiireellisenä (1-7pv) Solution. Vastaus c Äkillisesti alkanut kiertohuimaus + pahoinvointi yhdessä päänsäryn kanssa ja potilaalla verenpainetauti → aina herättää huolen keskushermostoperäisestä huimauksesta, erityisesti aivorungon tai pikkuaivojen infarktista. Tällöin potilas ei ole kotiutettavissa, vaan tarvitsee päivystyksellisen arvioinnin erikoissairaanhoidossa. Jos aiemmin terveen potilaan ainoana oireena on huimaus, eikä potilaalla ole aivoverenkiertohäiriön riskitekijöitä ja hänen neurologinen statuksensa on normaali (pois lukien mahdollinen yhteen suuntaan lyövä nystagmus), ei tilanne anna aihetta epäillä aivoverenkiertohäiriötä. a: Vestibulaarineuriitti voisi olla akuutisti alkaneen jatkuvan pyörittävän huimauksen ja pahoinvoinnin taustalla. Sen erottaminen varsinkin aivoverenkiertohäiriöstä on erityisen tärkeää perusterveydenhuollossa ja päivystyksessä työskenneltäessä. Vestibulaarineuriittia ei kuitankaan voi vain omatoimisesti todeta PTH:ssa ja kotiuttaa potilasta ilman lähetteitä jatkotutkimuksiin, vaan diagnoosin varmentaminen vaatii mm. otoneurologisen tutkimuksen, joka tehdään joko päivystyksellisesti tai seuraavana aamuna. Potilaalla voisi myös epäillä aivoverenkierron häiriötäkin, joka vaatii päivystyksellistä tutkimusta. b: Pelkkä Dix-Hallpike ei riitä poissulkemaan kaikkia huimauksen syitä ja pelkästään sen negatiivisella löydöksellä ei voida todeta asentohuimausta. d: Poikkeava pään nykäisytesti yleensä viittaa perifeeriseen huimaukseen, joka olisi pääasiassa KNK:n asioita (ei neurologin). Pelkkä poikkeava nykäisytesti ei myöskään poissulje sentraalisen huimauksen mahdollisuutta ja potilas vaatii sen lisäselvittelyjä. 2.4 Potilastapaus Potilaasi on 63-vuotias, joka tulee vastaanotollesi vasemmanpuoleisen pari kuukautta jatkuneen kurkkukivun takia. Toteat vasemman nielurisan olevan selvästi kookkaampi, limakalvo on rikkoutunut ja nielurisa on palpoiden arka ja kova. Mitkä ovat potilaasi todennäköisimmät nielurisan pahanlaatuisen kasvaimen riskitekijät? Auringonvalon UV-säteily Tupakkatuotteet Human papilloma virus (HPV) Altistuminen jalopuupölylle Solution. Vastaus b/c Tupakka on yleisesti yksi tärkeimmistä riskitekijä suun, nielun ja kaulan alueen maligniteeteille. Wikissä mallivastaus on b, mutta nykyään c voisi olla myös oikea vastaus, koska HPV on yleistynyt merkittävästi. a: Auringonvalo ei pääasiassa osu nieluun, joten ei ole nielutuumoreiden taustalla. c: HPV etiologinen tekijä jo yli puolessa uusista suunielusyöpätapauksista. HPV-infektion myötä suunielusyöpään sairastuu yhä enemmän myös alle 45-vuotiaita ja tupakoimatonta väestöä. Tupakointi ja siihen liittyvä pään ja kaulan syöpä vähenevät, mutta suunielusyövän ilmaantuvuus lisääntyy; merkittävin syy tälle on HPV. Länsimaissa ja myös Suomessa valtaosa uusista tapauksista on HPV-positiivisia, kun taas vuoteen 1995 asti HPV-positiivisten suunielusyöpien osuus oli vain 32 %. Suunielusyöpä on vuodesta 2016 lähtien luokiteltu kahteen erilliseen alatyyppiin, HPV-positiiviseen ja HPV-negatiiviseen. HPV-positiivisen suunielusyövän ennuste on näistä parempi, viiden vuoden kuluttua diagnoosista elossa on noin 80 % potilaista, kun HPV-negatiivisen suunielusyövän yhteydessä osuus on vain noin 50 % d: On mahdollinen riskitekijä puualan ammattilaisilla, mutta ei ole merkittävin yleisesti. Kovapuupöly myös useimmiten altistaa nenän ja nenän sivuonteloiden syövälle, ei nielurisan maligniteeteille. 2.5 Epäilet lapsella toimenpidettä vaativaa kitarisahypertrofiaa. Mikä seuraavista ei sovi epäilyysi? Suuhengitys Kuorsaus Nasaalinen puhe Syömisongelmat Solution. Vastaus d Syömisongelmat ovat sinänsä enemmänkin vaikean nielurisahypertrofian aiheuttamia, jos hypertrofia on niin suurta, että se aiheuttaa nielemisvaikeuksia. Kitarisahypertrofia kuitenkin voi häiritä hajuaistia, mikä heikentää ruoasta saamaa nautintoa. a: Kitarisahypertrofia aiheuttaa nenän kautta hengityksen estymistä, mikä johtaa jatkuvaan suuhengitykseen. b: Nenän tukkoisuus voi aiheuttaa kuorsausta ja uniapneaa. c: Nenän tukkoisuus kitarisahypertrofiasta johtuen voi aiheuttaa nasaalista puhetta (samoin kuten flunsassa ollessa); tarkalleen ottaen hyponasaalista puhetta, joka johtuu nenän tukkoisuudesta. Hypernasaalisessa puheessa taas liikaa ilmaa vapautuisi nenän kautta. 2.6 Ménièren taudissa tyypillinen löydös tai oire on Pysyvä kuulon lasku korkeilla taajuuksilla Kuulon fluktuaatio Keinuttava huimaus kävellessä Jatkuva korkeataajuinen tinnitus Solution. Vastaus b Ménièren taudin tyypilliseen taudinkuvaan kuuluu kuulo- että tasapainoelinperäiset oireet kohtaustyyppisesti. Tyypillisimmät oireet ovat huimaus (Voimakas kiertohuimaus), humina, huonokuuloisuus matalilla äänillä (sensorineuraalinen) ja huonovointisuus. Tärkeimmät oireet voi siis muistaa ns. 4H:n triadina: Huimaus, Humina, Huonokuuloisuus, Huono vointi. Lisäksi voi olla korvan täyteyden tai kivun tunnetta. Yleensä oireet ilmenevät vain toisessa korvassa. Menieren tauti on melko yleinen sairaus (n. 2-5:llä 1000:sta). Sen ajatellaan johtuvat endolymfan heikosta resorptiosta. Tämä johtaa lisääntyneeseen endolymfavolyymiin ja siten paineseen -&gt; endolymfaattisen järjestelmän distensio -&gt; vaurio vestibulaarisiin ja kokleaarisiin sisäkorvan osiin (Ménièren tauti = idiopaattinen endolymfaattinen hydrops). a: Alkuun tyypillistä on kohtauksittainen kuulovika, tavallisesti pienillä taajuuksilla. Pidempään edenneessä taudissa voi olla jo tasainen kuulonalenema, mutta ei siis pelkästään korkeilla taajuuksilla. b: Kuulon fluktuaatio = kohtauksittainen kuulovika; tämä on tyypillistä Menieren taudille varsinkin alkuvaiheissa c: Huimauskohtaus on tyypillisesti kiertohuimaustyyppistä ja kesto on tuntien suuruusluokkaa; oirekohtaukset eivät ole yhteydessä kävelemiseen. d: Menieren taudille on tyypillistä matalataajuinen humina tai suhina, ei korkeataajuinen soiminen. Tämä oire ei myöskään ole tyypillisesti jatkuva, vaan muiden oireiden kaltaisesti episodinen. 2.7 Potilastapaus 4-vuotiaalla tytöllä on ollut 2kk ajan jatkuvaa oikeanpuoleista nenän tukkoisuutta sekä märkäistä vuotoa oikeasta sieraimesta. Mikä seuraavista vaihtoehdoista on todennäköisin etiologia? Nenän vierasesine Hammasperäinen rinosinuiitti oikealla puolella Kallonpohjan läpi pullistuva meningoseele oikeassa sieraimessa ja siihen liittyvä infektio Juveniili papillooma oikeassa sieraimessa Solution. Vastaus a Jos pikkulapsen nähdään panevan jotain nenäänsä, annetaan ohjeeksi tuoda lapsi viipymättä vastaanotolle oireita odottamatta. Jos tapahtumaa ei ole nähty ja siitä on kulunut pitkä aika, tilanne voi tulla lääkärin eteen ilman vierasesineeseen viittaavia esitietoja esimerkiksi infektio-ongelmana. Silloin tyypillisiä oireita ovat yleensä toispuolinen märkäinen ja pahanhajuinen, joskus verinen nenäneritys ja sierainaukon ärtynyt ihotulehdus. Diagnostiikassa tärkeintä on eturinoskopia. b: Hammasperäiset sinuiitit ovat selvästi yleisempiä vanhemmilla lapsilla ja aikuisilla, ei oikein 4-vuotiaalla vielä. Etenkin aikuispotilaan erotusdiagnooseja ovat nenän kasvaimet ja toispuolinen (mahdollisesti hammasperäinen) märkäinen rinosinuiitti. c: Meningoseele eli aivokalvojen pullistuma voi työntyä cribriform platen läpi nenäonteloon ja aiheuttaa sen tukkoisuutta; siihen voi liittyä kirkasta likvorin kaltaista vuotoa, ei kuitenkaan yleensä märkäistä tai infektoitunutta eritettä. Meningoseelet ovat myös suhteellisen harvinaisia eikä ole ykkösenä listalla nenän tukkoisuutta ajatellessa. Ne ovat yleisempiä kyllä pediatrisessa populaatiossa ja usein taustalla on synnynnäinen defekti kallonpohjassa, joka mahdollistaa pullistuman. Meningoseelet ovat hyvin harvinaisia aikuisilla ja yleensä syntyvät traumapohjaisesti. d: Ei yleensä puhuta “juveniileista papilloomista”, vaan papilloomat esiintyvät yleensä aikuisilla. 2.8 Päädyt tekemään 50-vuotiaalle rinosinuiittioireista kärsivälle potilaalle poskiontelopunktion. Minne punktioneula asetetaan punktiota tehtäessä? Alakäytävään Keskikäytävään Valvulakulmaan Osteomeataalisen yksikön alueelle Solution. Vastaus a Lievät ja kohtalaiset oireet hoidetaan oireenmukaisesti supistavalla nenäsuihkeilla, nenäkannulla ja nenäkortikosteroidilla. Voimakkaissa oireissa ja märkäiseen tulehdukseen viittaavissa löydöksissä suositellaan viikon antibioottikuuria (esim. amoksisilliini, doksisykliini tai amoksisilliini-klavulaanihappo). Poskiontelopunktio tehdään, jos perushoito ei auta, oireet ovat voimakkaita ja tarvitaan mikrobiologinen näyte. Toimenpide helpottaa painetta ja mahdollistaa taudinaiheuttajan tunnistamisen. Alakäytävä puudutetaan, ja tarvittaessa turvotusta vähennetään adrenaliiniliuoksella. Neula viedään poskionteloon varovasti, neulaosa poistetaan ja poskiontelo huuhdellaan onton mandriinin kautta steriilillä keittosuolaliuoksella. 2.9 Syvän kaulainfektion aiheuttaja jää yleisimmin tuntemattomaksi. on usein hoitamattomista hampaista johtuva periapikaalinen tulehdus. on usein ihon tulehtunut aterooma. selviää usein ottamalla thx-rtg-kuva. Solution. Vastaus b Aikuisten syvien kaulainfektioiden yleisin lähtökohta on odontogeeninen (dentogeeninen, hammasperäinen) infektio, erityisesti periapikaalinen tulehdus ala- tai yläleuan molaareista. Syvä kaulainfektio voi olla myös nielutulehdusperäinen, mutta märkäviljelyn bakteerilöydösten perusteella jopa kaksi kolmasosaa tulehduksista ovat hammasperäisiä. a: Syvissä kaulainfektioissa infektion alkuperä löydetään valtaosassa tapauksia, ja yleisin on hammasperäinen. Tuntemattomia on vain pieni osa (alle 10%). b: Ihon ateroomat voivat johtaa paikallisiin paiseisiin, mutta ne eivät tyypillisesti aiheuta syviä kaulainfektioita. c: Thorax-kuvasta ei selvitetä syvän kaulainfektion aiheuttajaa. Sitä voidaan käyttää, jos epäillään esim. mediastiniittia, mutta ei etiologian selvittämiseen (syvä kaulainfektio leviää helposti rintaontelon sisälle välikarsinaan, sillä kaulan kudoksista retrofaryngeaalitilassa on eristämätön yhteys rintaonteloon). 2.10 Miten voit parantaa näkyvyyttä äänihuulten tasolle, jos potilaalla on herkkä oksennusrefleksi? Pyydät potilasta hengittämään nenän kautta Pyydät potilasta hengittämään suun kautta Pyydät potilasta nojaamaan taaksepäin Pyydät potilasta pidättämään hengitystä Solution. Vastaus b Kun potilas hengittää suu auki ja rauhallisesti suun kautta, nielu relaksoituu ja oksennusrefleksi vähenee. Tämä on standardi keino parantaa näkyvyyttä nielun ja äänihuulten tasolle esimerkiksi peilitutkimuksessa tai fiberoskopiassa. Samalla kieli painuu luonnollisesti alaspäin ja nielu pysyy avoimempana. a: Nenähengitys voi stimuloida pehmeää suulakea ja takanielua, mikä ei lievitä oksennusrefleksiä, vaan voi jopa aktivoida sitä herkemmillä potilailla. c: Taaksepäin nojaaminen ei vähennä oksennusrefleksiä, ja lisäksi kielen tyvi voi painua taaksepäin, jolloin näkyvyys huononee. Potilasta kannattaa oikeastaan pyytää nojaamaan eteenpäin, mikä auttaa näkyvyydessä. d: Hengityksen pidättäminen ei rentouta nielua. Se usein lisää jännitystä ja voi pahentaa oksennusrefleksiä. Lisäksi se ei paranna näkyvyyttä. 2.11 Potilastapaus 25-vuotias nainen, joka työskentelee päiväkodissa, tulee huhtikuussa vastaanotollesi toista viikkoa jatkuneen voimakkaan oireilun vuoksi. Nenä on tukossa, kutisee ja vuotaa kirkasta eritettä. Myös silmät vuotavat ja ovat turpeat. Kertoo useampana keväänä kärsineensä vastaavista oireista. Mikä seuraavista vaihtoehdoista on todennäköisin diagnoosi? Vasomotorinen nuha ja siihen liittyvä konjunktiviitti Allerginen rinokonjunktiviitti Adenovirusinfektio, joka peräisin päiväkodin lapsilta Sisäilmaongelma työpaikalla Solution. Vastaus b Potilaan oirekuva sopii hyvin allergiseen nuhaan ja vielä kausi- eli siitepölyallergiaan (tyypilliset oireet keväisin). Tyypillisiä oireita ovat juuri nenän kutina, aivastelu, kirkas erite, tukkoisuus ja suurella osalla on myös silmäoireita. a: Vasomotorinen nuha, eli yliherkkyysnuha, on tila, jossa nenän limakalvot reagoivat voimakkaasti ärsykkeisiin (lämpötila, hajut, pöly, tupakansavu, stressi), aiheuttaen vuotamista, tukkoisuutta ja aivastelua ilman allergista syytä. Vasomotorisen nuhan tavallisin oire on nenän vuotaminen esimerkiksi ulkona kylmällä ilmalla. Silmäoireet eivät ole tyypillisiä ja oireilu ei ole yhteydessä kevääseen tyypillisesti. c: Adenovirusinfektiolle ei ole tyypillistä tällainen vuodenaikatoistuvuus keväästä (adenovirustartunnan voi saada mihin aikaan vuodesta tahansa, mutta tartuntoja tavataan eniten talvella) eikä oireile ihan tällä tavalla. Adenovirukset kuitenkin ovat erittäin tarttuvia ja leviävät helposti etenkin lasten keskuudessa päiväkodeissa ja kouluissa, mutta myös aikuiset voivat saada tartunnan. Adenovirukset aiheuttavat yleensä ylempien hengitysteiden tulehduksen (usein lievä), jonka oireena on kuume. Lapsilla saattaa esiintyä kuumekouristuksia. Adenovirusinfektio voi johtaa myös nielurisa- ja korvatulehdukseen sekä keuhkokuumeeseen. Osa adenoviruksista aiheuttaa ripulia sekä silmä- ja virtsatietulehduksia. d: Sisäilmaoireisiin kuuluu enemmän kurkun kuivuutta, päänsärkyä yms eikä tyypillisesti silmien kutinaa ja vetistystä. Ei myöskään yleensä näin selkeää kausivaihtelua. 2.12 Nenävammapotilaalla nopeaa (samana päivänä tapahtuvaa) korvalääkärikonsultaatiota edellyttävä diagnoosi on virheasennossa oleva nenämurtuma ulkoinen mustelma nenänselän iholla septumhematooma alakuorikkolimakalvojen punoitus Solution. Vastaus c Nenäluun murtumat ovat tavallisimpia kasvoluiden murtumia, ja nenä on ulkonevan rakenteensa takia altis myös pehmytosavammoille. Nenävammojen tunnistaminen ja hoito ovat tärkeitä nenän toiminnallisen ja kosmeettisen haitan estämiseksi. Riippuen vammasta ja sen mekanismista vamma hoidetaan päivystyksellisesti tai viimeistään noin viikon kuluessa. Diagnoosi perustuu esitietojen lisäksi tarkasteluun ja tunnusteluun. Uusi asentovirhe, nenäluussa tuntuva rahina ja tunnusteluun liittyvä kipu viittaavat nenän murtumaan. Nenän rustoisen ns. keskiholvin vammoihin voi liittyä nenän sivuprofiilissa näkyvä madaltuma tai nenän selkä voi olla leventynyt. Nenä voi olla epästabiili ja hetkuva. Nenävammaa tutkittaessa ei tarvita kuvantamisia, jos muita kasvonluiden murtumia ei epäillä. Eturinoskopiassa saattaa näkyä rustovamman merkkinä mustelmaa väliseinäruston alueella tai rusto voi olla paljaana. Nenän väliseinää voi tutkia sopivalla instrumentilla tunnustelemalla, jolloin etsitään mahdollisia epästabiiliuksia ja turvotusta. Limakalvojen supistaminen lidokaiini-adrenaliiniliuoksella parantaa näkyvyyttä. Väliseinän voimakas turvotus ja vaikea tukkoisuus viittaavat väliseinän hematoomaan. Varsinkin korkeaenergisissä vammoissa nenän tyven dislokoituneeseen murtumaan saattaa liittyä myös kallonpohjan tai silmäkuopan murtuma. Nenän ihohaavat pyritään korjaamaan ompelemalla haavan reunat mahdollisimman tarkoin kohdistaen. Jos kiristyksetön suora sulku ei onnistu tai haavaan liittyy merkittävä rustovaurio, potilas ohjataan päivystävään KNK-yksikköön hoitoon. Kudospuutoksen korjaus saattaa vaatia rustorekonstruktion ja ihokielekkeitä. Puremahaavoissa huolellinen puhdistus ja antibioottihoito amoksisilliini-klavulaanihapolla on perusteltu ompelun lisäksi. Lisäksi annetaan tarvittaessa jäykkäkouristusrokote. Nenän väliseinän hematooma hoidetaan päivystyksellisesti infektioriskin ja väliseinän myöhemmän paksuuntumisen tai ruston tuhoutumisen riskin takia (veri kertyy ruston ja perikondriumin väliin → nenän väliseinän rusto menettää verenkiertonsa). Hematooma voi ilmaantua 1-2 vuorokauden viiveellä oireillen lisääntyvällä tukkoisuudella ja kivulla. Hoito tapahtuu päivystyksellisesti erikoissairaanhoidossa: paikallispuudutuksessa avataan limakalvo, tyhjennetään hematooma imulla ja asetetaan kevyesti komprimoiva tamponi pariksi vuorokaudeksi. a: Yleisesti nenäluun murtumat hoidetaan erikoissairaanhoidossa suljetulla repositiolla viikon kuluessa, jonka takia nenämurtumassa tehdään useimmiten lähete 1-7vrk kiireellisyydellä korvaklinikkaan. Arviota hoidon tarpeesta vaikeuttaa toisinaan voimakas turvotus, jonka laskemista voidaan odottaa muutamia päiviä, mikäli toimenpidettä ei päästä tekemään heti vamman jälkeen, kun turvotusta ei vielä ole kehittynyt. Turvotuksen laskettua on helpompaa arvioida nenän asento yhdessä potilaan kanssa. Reponoinnin tavoitteena on palauttaa nenän symmetria ja muoto vammaa edeltävään tilanteeseen. Nenä voidaan tukea ulkoisella teippauksella ja/tai sisäisellä tamponaatiolla. Jos hoito ei tuo tyydyttävää tulosta, uusi repositioyritys voidaan tehdä vielä parinkin viikon kuluttua ensimmäisestä. Avomurtumat, hyvin epästabiili nenä tai runsas verenvuoto ovat aiheita päivystyslähetteelle KNK-yksikköön. Pirstaleiset tai hetkuvat nenämurtumat saattavat vaatia hoidokseen rinoplastisen korjauksen. b: Pelkällä ulkoisella mustelmalla ei ole akuuttia hoidon tarvetta. Se on yleinen nenävammoissa, eikä vaadi kiireellistä arviota. d: Limakalvoreaktio ei vaadi päivystysluonteista arviota eikä liity välittömään komplikaatioriskiin. 2.13 Mikä seuraavista väittämistä ei pidä paikkaansa? Uniapnea johtuu ylähengitysteiden osittaisesta tai täydellisestä ahtautumisesta (alaleukaan kiinnittyvien lihasten veltostuessa unen aikana) Uniapnea on yleisempää keski-ikäisillä miehillä, mutta vaihdevuosien jälkeen esiintyvyys naisilla nousee miesten tasalle Uniapneassa syvän unen vaiheiden lisääntyminen johtaa päiväväsymysoireisiin Kuorsauksen ajatellaan olevan uniapnean esiaste Solution. Vastaus c a: Obstruktiivisen uniapnean perusmekanismi on ylähengitysteiden kollapsi unen aikana, kun erityisesti alaleukaan kiinnittyvät pehmytkudokset ja lihakset veltostuvat. Tämä aiheuttaa unenaikaisen hengityskatkoksen, joka päättyy yleensä havahtumiseen (ei heräämiseen) ja siitä johtuvaan lihasjänteyden palautumiseen. b: 4% miehistä ja 2% naisista sairastaa uniapneaa, tyypillisesti 40-65v. Vaihdevuosien jälkeen naisten sairastuvuus nousee miesten tasolle. c: Uniapnea ei lisää syvän unen (N3) vaiheita. Toistuvat hengityskatkokset päinvastoin aiheuttavat havahtumisia, katkovat unta ja vähentävät syvää unta. Juuri syvän unen puute on keskeinen mekanismi, joka johtaa päiväväsymykseen. d: Kuorsaaminen on merkki tilapäisestä lisääntyneestä vastuksesta ylähengitysteissä unen aikana (taustalla mekaaninen tai toiminnallinen hengitystie-este). Pitkään jatkunut ylähengitystieahtauma saattaa veltostuttaa nielun pehmytosia niin, että kuorsausäänen taajuus pienenee. Kun kuorsausääni saavuttaa nollataajuuden, kyseessä on obstruktiivinen uniapnea, ja ilmatiet pysyvät tukossa koko sisäänhengityksen ajan. 2.14 Mikä seuraavista ei ole kroonisen laryngiitin aiheuttaja? Sieni-infektio Inhaloitava kortikosteroidi HPV-infektio Refluksitauti Solution. Vastaus c Krooninen laryngiitti eli pitkäaikainen kurkunpäätulehdus on minkä tahansa epäspesifin ärsytyksen aiheuttama pitkittynyt tulehdusreaktio kurkunpäässä. Potilaat ovat usein pitkään tupakoineita ja tavallisimmin miehiä, joiden oireena on äänen käheys ja joskus myös rykimisen tarve. Oireita todetaan viikkojen, kuukausien tai vuosien ajan vaihtelevasti. a: Esimerkiksi Candida albicans voi aiheuttaa kroonista laryngiittia, etenkin immunosupressoiduilla tai ICS-käyttäjillä. b: Inhaloitava kortikosteroidi (ICS) voi johtaa limakalvoärsytykseen tai paikallisen immunosuppression kautta myös sekundaariseen kandida-infektioon ja näiden kautta krooniseen laryngiittiin. Sienilääkekuuri voi olla tarpeen kroonisen laryngiitin hoidossa, jos punakalla limakalvolla on vaaleita katteita ja potilas käyttää inhaloitavia steroideja. c: HPV aiheuttaa kurkunpään papillomatoosia (papilloomia), ei kroonista laryngiittia. Kyseessä on kasvainmuodostus, ei tulehduksellinen krooninen laryngiitti. d: Refluksitauti ja erityisesti laryngofaryngeaalinen refluksi (LPR) eli mahanesteen nousu kurkunpäähän asti voi olla kroonisen laryngiitin taustalla. Hoitona tärkeää on ruokavalion korjaaminen (refluksin vähentämiseksi; tulee välttää esim. kofeiinipitoisia juomia, suklaata, alkoholia, raskaita aterioita yms.) ja PPI-lääkitys (yhtäjaksoisesti vähintään 3 kk:ksi esim. esomepratsoli 40 mg/vrk). Lisäksi Gaviscon/Galieve tai vastaava paikallishoitona ruokailujen jälkeen ja ennen nukkumaanmenoa. 2.15 Vanhemmat tuovat 2-vuotiaan Ilonan terveyskeskukseen kuorsauksen vuoksi. Vastaanotolla Ilona istuu suu jatkuvasti avoinna. Mistä tämä todennäköisimmin johtuu? Ilonalla on purentavirhe, jonka vuoksi suu ei sulkeudu kunnolla. Ilonalla on astma ja sen vuoksi hän joutuu hengittämään suun kautta. Ilonalla on coana-atresia ja hän ei sen vuoksi pysty hengittämään nenän kautta. Ilonalla on kookas kitarisa ja hän on sen vuoksi suuhengittäjä. Solution. Vastaus d Pienillä lapsilla kookas adenoidi (kitarisa) ja/tai kookkaat nielurisat on yleisin syy kuorsaukseen, nenähengityksen vaikeuteen ja suun kautta hengittämiseen, koska kitarisahypertrofia obstruktoi ilmavirtausta nenän kautta. Päivällä suu jää luonnollisesti auki, koska ilma ei kulje kunnolla nenän kautta. Tämä oireyhdistelmä (pikkulapsi + kuorsaus + suuhengitys) on klassinen kitarisahyperplasian kuva. Kuorsauksen kirurginen hoito lapsilla on kita- ja/ tai nielurisojen poisto (yleensä nielurisojen osapoisto). Suurimmassa osassa tapauksista tämä riittää, eikä muita tutkimuksia tai hoitoja tarvita. a: Purentavirheet eivät aiheuta kuorsausta eivätkä yleisesti pakota lasta hengittämään suun kautta. b: Astma ei aiheuta suuhengitystä levossa, eikä selitä jatkuvaa suun auki olemista. Astmaoireet liittyvät uloshengitysvaikeuteen, ei yläilmatien tukkeutumiseen sisäänhengittäessä (kuorsaus). c: Coana-atresia tarkoittaa synnynnäistä tukkeumaa nenän takaosassa, nenäontelon ja nenänielun välisessä yhteydessä (koaanoissa), joka johtuu usein luusta tai sidekudoksesta; tyypillisesti kyseessä on nenäontelon takaosan ja alkusuun välisen membrana bucconasaliksen puhkeamishäiriö. Se on harvinainen tila, ja voi olla unilateraalinen (yleisempi) tai bilateraalinen. Bilateraalisena se estää vauvaa hengittämästä nenän kautta, mikä aiheuttaa hengenahdistusta ja vaatii usein välitöntä hoitoa, koska vastasyntyneet hengittävät preferentiaalisesti nenän kautta. Koska vastasyntynyt hengittää nenän kautta, molemminpuolinen atresia aiheuttaa hengitysvaikeuden ja syanoosin, ja molemminpuoleinen koanaaliatresia on pediatrinen hätätilanne ja vaatii päivystyksellistä hoitoa, kuten intubaatiota ja kiireellistä leikkaushoitoa. Myöskään imeminen ja siten omatoiminen juominen ja syöminen eivät onnistu nenähengityksen puuttumisen vuoksi. Ruokintaletku on välttämätön. Atresia voidaan diagnosoida alustavasti koettamalla asettaa katetri nenän kautta nieluun. Varmistus tehdään nenän kautta tähystämällä. Hoito molemminpuolisessa koanaaliatresiassa on useimmiten endonasaalinen, tähystysavusteinen atresioiden avaus. Tarvittaessa asetetaan molempien sierainten kautta nenän väliseinän takaa kiertävä katetri estämään tehtyjen aukkojen kiinnikasvamista. Katetri poistetaan parin kuukauden kuluttua, kun limakalvot ovat parantuneet. Toispuolinen atresia voi olla vähäoireinen ja tulla ilmi vasta vuosienkin kuluttua. Hoito on vastaavanlainen kuin molemminpuolisessa. Toispuoleisen atresian leikkaushoidolla ei usein ole kiire, ja toimenpide voidaan tehdä vasta lähempänä kouluikää, tarvittaessa kuitenkin jo ½–1 vuoden iässä. 2.16 Potilastapaus 41-vuotias tupakoimaton mies tulee tk-vastaanotollesi pikkuhiljaa 3-4 viikon aikana vasemmalle kaulalle kasvaneen kyhmyn vuoksi. Palpoiden toteat 2-3 cm kokoisen mobiilin resistenssin leukakulman ala. KNK-status on normaali. Mitä teet? lähete UÄ-tutkimukseen, jonka yhteydessä ohutneulanäyte nieluviljelyn perusteella antibioottikuuri 5-7 vrk kontrollikäynti n. 3 kk lähete hammaslääkärin tarkastukseen Solution. Vastaus a Pään ja kaulan alueen syövän ensioireena on usein kyhmy kaulalla. Jos potilaalla on syöpään viittaava oire yli 3 viikkoa, hänet on ohjattava erikoissairaanhoitoon. Biopsian voi turvallisesti ottaa lähes aina (ONB, stanssi) ja pelkkä epäilykin riittää lähetteeseen. Ultraääniohjauksesta on hyötyä. ONB:n tulkinnassa on muistettava, että benigni tulos ei sulje pois malignia kasvainta, vaan tulos on aina suhteutettava potilaan esitietoihin ja kliinisiin tutkimuslöydöksiin. 2.17 Potilastapaus Potilaasi on 46-vuotias, joka kertoo päällimmäisenä oireena olevan epämääräinen jomotus vasemmalla nielun alueella, jota on jatkunut noin 2 kuukauden ajan. Potilas kuvaa alueella turvotuksen tunnetta. Statuksessa nenän ja suun limakalvot ovat tavanomaiset ja ehjät. Nielurisat ovat symmetriset. Hampaat ovat hoidetut. Peilitutkimuksissa ei poikkeavaa. Kaulalla ei palpoidu poikkeavaa. Vasen nielurisan seutu tuntuu palpoiden kiinteämmältä verrattuna oikeaan puoleen. Päädyt tekemään lähetteen KNK-lääkärille. Millä kiireellisyydellä? Teen päivystyslähetteen. Oireet herättävät epäilyn pahanlaatuisesta muutoksesta, joten 1-7 vrk kiireellisyys Oireet herättävät epäilyn pahanlaatuisesta muutoksesta, mutta ei selviä löydöksiä, joten 7-30 vrk kiireellisyys Ei selviä löydöksiä, joten 1-3 kk kiireellisyys Solution. Vastaus b Nielurisan ja kielentyven syövässä voidaan havaita kudokseen infiltroiva haavauma tai kraateri, eksofyyttinen tuumori tai lähes intaktin limakalvon alla tuntuva kasvain. Toispuoleista selvää nieluoiretta valittavan potilaan nielu onkin tutkittava herkästi tähystäen. Selkeä nielurisan epäsymmetria on myös aina tutkittava. Hoitoa suunniteltaessa nielun ja kaulan alue kuvannetaan lähes aina MRI-tutkimuksen avulla; TT on hieman epätarkempi vaihtoehto. Koska suunielun syöpä metastasoi hyvin varhaisessa vaiheessa kaulan imusolmukkeisiin, kaulan alue on aina hoidettava ja siksi tehdään joko kauladissektio tai annetaan sädehoito; tämä riippuu primaarikasvaimen hoidosta. Merkittävänä tekijänä hoitopäätöksiä tehtäessä on hoitojen jälkeinen odotettavissa oleva elämänlaatu, mutta syövän sijainnilla on myös merkitystä. Kasvainta epäiltäessä ja oireiden vähänkin pitkittyessä (= yli 2 viikkoa) → Konsultaatiolähete (vahva epäily: 1-7 vrk tai lievä epäily: 8-30 vrk). Kliinisesti poikkeava palpaatiolöydös nyt ohjaa lähetteen kiireellisyyden 1-7vrk:een. 2.18 Trakeostomoidun potilaan hoidon erityispiirteet Trakeostomoidun potilaan hengitysilman kostutuksesta on huolehdittava Tukkeutunut trakeostomiakanyyli on syytä puhdistaa imulla pitämällä sisäkanyyli aina paikallaan Trakeostomiakanyyli ei voi yskiessä nousta pois paikaltaan Reiällisellä ns. puhekanyylillä voidaan välttää huonosta nielemisfunktiosta johtuva mahdollinen aspiraatio Solution. Vastaus b Trakeostomia tarkoittaa siis henkitorviavannetta. Suoritetaan avaamalla henkitorvi (trakeatomia) ja asettamalla trakeakanyyli. Trakeotomian jälkihoidossa sekä henkitorviavanne että trakeakanyyli vaativat päivittäistä hoitoa. Erityisesti on huolehdittava hengitysilman kostuttamisesta. Iho trakeotomian ympärillä puhdistetaan päivittäin. Trakeotoomatoimenpiteen jälkeen kanyylin kuffi tyhjennetään ensimmäisenä päivänä, ja kun potilaan vointi sallii, vaihdetaan kuffiton kanyyli. Yleensä odotetaan muutama päivä ennen ensimmäistä kanyylin vaihtoa. b: Trakeakanyyli saattaa tukkeutua limasta tai kuivuneesta verestä. Tukkeutunut kanyyli avataan poistamalla sisäkanyyli ja puhdistamalla se sekä tarvittaessa imemällä sisäkanyylin kautta. Jos tämäkään ei auta, tai jos käytössä on yksinkertainen kanyyli, koko kanyyli poistetaan. Trakeakanyyleja on siis yksinkertaisia ja sisäkanyylillisia. c: Väärin, trakeakanyyli voi yskiessä nousta pois paikaltaan. d: Puhekanyylin idea on ohjata ilmaa äänihuulten kautta, jotta potilas voi puhua; se ei estä aspiraatiota. Aspiraatioriskiin vaikuttavat nielemisfunktio ja mansetin (cuffin) käyttö, ei puhereikä. Mikäli potilas pystyy puhumaan eikä aspiroi, käytetään kuffitonta kanyylia tai varsinaista puhekanyylia. 2.19 Potilastapaus 67-vuotias Pertti on kova tupakoitsija ja alkoholiakin menee joskus reippaasti. Viime aikoina nielemisessä on alkanut esiintyä hankaluutta ja kipua. Suuret lihanpalat ja tabletit eivät mene kunnolla alas ja sulamatonta ruokaa on alkanut nousta takaisin nieluun. Mitä teet? Valitse paras vaihtoehto. Lähetän potilaan KNK-klinikkaan ruokatorven varjoainetutkimukseen, koska regurgitaatio viittaa Zenkerin divertikkeliin. Lähetän potilaan esofagogastroskopiaan, koska potilaan anamneesi huomioiden ruokatorven pahanlaatuinen tauti on mahdollinen. Lähetän potilaan kaularangan röntgentutkimukseen, koska kaularangan osteofyytti voi estää kookkaiden palojen nielemisen. Lähetän potilaan KNK-klinikkaan jäykällä tähystimellä tehtävää tutkimusta varten, koska se on ensisijainen tutkimusmenetelmä epäiltäessä ruokatorven yläsulkijalihaksen toimintahäiriötä Solution. Vastaus b Pertti on tupakoitsija+juo alkoholiakin. Tämä kombo nostaa ruokatorven syövän riskiä merkittävästi, koska tupakalla ja alkoholilla on amplifikoiva vaikutus esofaguskarsinooman ja erityisesti levyepiteelikarsinooman aiheuttajina. Pertti on myös 67-vuotias, joten syöpäriski on kohonnut iänkin puolesta. Oireet kuten dysfagia ja odynogafia ja uusi regurgitaatio ovat myös punaisen lipun oireita, jotka vaativat nopeaa gastroskopiaselvittelyä. a: Zenkerin divertikkeli (ruokatorven yläsulkijatason posterioripuolelle kehittynyt umpipussi) voi aiheuttaa regurgitaatiota, mutta Pertin riskiprofiili ja kivulias dysfagia herättävät selkeän maligniteettiepäilyn eikä endoskopiaa tule viivyttää. c: Kaularangan anterioriset osteofyytit voivat joskus aiheuttaa dysfagiaa ja jopa kipua tai regurgitaatiota, mutta syöpäselvittelyt kuuluu Pertille tehdä. d: Ruokatorven yläsulkijan kireys eli cricofaryngeyuslihaksen dysfunktio on yksi syy dysfagialle. Sen taustalla voi olla useita eri etiologioita ja se voidaan hoitaa dilataatiolla tai botoxilla. Sen selvittely ei kuitenkaan ole nyt syöpäselvittelyjä tärkeämpää. 2.20 Yleisin bakteriellin rinosinuiitin aiheuttaja 27-vuotiaalla miehellä, jolla ei aiempaa pitkäaikaista nenäoireilua, alkoi 10 vrk sitten flunssaoireisto. Viimeisten parin päivän ajan hänen nenänsä on ollut täysin tukossa ja nenäerite on muuttunut paksummaksi. Lisäksi poskia pakottaa voimakkaasti, päätä särkee ja eilen nousi myös kuume ad. 38 astetta. Toteat nielun takaseinämässä limavanan. Epäilet bakteeriperäistä poskiontelotulehdusta. Mikä seuraavista on todennäköisin bakteeriperäinen taudin aiheuttaja? Hemofilus influenzae Staphylococcus aureus Streptococcus pyogenes Pseudomonas aegurinosa Solution. Vastaus a Poskiontelotulehduksen yleisin aiheuttaja on virus, tyypillisesti sama virus joka aiheuttaa tavallisen flunssan eli yleisimpiä ovat rinovirukset. Bakteeriperäisen sinuiitin/rinosinuiitin aiheuttaja on useimmiten peräisin nenästä, sinuksesta tai hampaista. Yleisimmät aiheuttajabakteerit ovat Haemophilus influenzae, Streptococcus pneumoniae, Moraxella catarrhalis ja Staphylococcus aureus. Monien lähteiden mukaan S. pneumoniae on yleisin rinosinuiitin aiheuttaja ja H. influenzae 2. yleisin. Toisissa taas niiden esiintyvyys on sama (n. kolmannes kaikista bakterielleistä rinosinuiiteista) 2.21 Potilastapaus TK-vastaanotollesi tulee 32-vuotias mies, jolla on vajaa kuukauden ajan ollut alahuulessa 1,5 cm resistenssi, joka kasvoi nopeasti. Kertaalleen hävinnyt, mutta kasvanut nopeasti uudelleen ja resistenssi osuu helposti hampaisiin. Tupakoi ½ askia vrk:ssa, alkoholin käyttö sosiaalista. Toteat alahuulessa limakalvopuolella tämän resistenssin. epäilet syöpää ja lähetät erikoissairaanhoitoon epäilet hammasjuuren kystaa ja lähetät hammaslääkärille epäilet ranulaa ja poistat sen toimenpidehuoneessa (tai teet lähetteen erikoissairaanhoitoon) epäilet kasvainta ja otat siitä ultraääni- ja ONB-tutkimuksen Solution. Vastaus c Pienissä sylkirauhasissa, erityisesti huulissa ja posken limakalvoissa, esiintyy limarakkuloita (mukoseele) ja retentiokystia, jotka syntyvät pienten sylkiteiden tukoksesta. Retentiokystia ympäröi epiteeli, mutta mukoseelessä lima työntyy viereisiin kudosrakenteisiin ilman ympäröivää epiteeliä. Ranula on kielenalussylkirauhasen retentiokysta (ja täten ei sinänsä yleensä ilmene alahuulessa, mutta tehtävässä on todennäköisesti tarkoitettu yleisesti mukoseelejä ja retentiokystia). Hoitona on usein ranulan poisto ja usein myös kielenalussylkirauhasen poisto, mikä estää sen toistumisen. a: Suusyöpä ei tyypillisesti häviä itsestään ja tule takaisin eikä yleensä kasva ihan näin nopeasti. Potilaalla on kylläkin useita punaisia lippuja (tupakointi, sijainti yleisessä suusyövän lokaatiossa alahuulessa). Potilaan ikä myös puhuu syöpää vastaan. Siitä voisi mahdollisesti ottaa koepalan, mutta todennäköisesti kyseessä on mukoseele. b: Juurenpääkysta (cysta radicularis) on yleisin leukakysta. Se syntyy tulehduksen indusoimasta hammasta ympäröivän epiteelin uudiskasvusta, ja se voidaan tavata jäänteenä myös hampaattomassa leuassa. Jäännöskysta (cysta residualis) muodostuu leukaluuhun infektoituneen hampaan poiston jälkeen, jos leuan alueelle jää juurenpään granulooman epiteeliä. Tämän vuoksi residuaalikysta on hyvin yleinen hampaattomassa leuassa Hammasjuuren kysta on yleensä hidas kasvaja, usein oireeton, eikä se ilmesty nopeasti kuukauden aikana. Usein kystat tulevat ilmi sivulöytönä röntgenkuvauksessa. Potilaan resistenssi on limakalvolla, ei submukoosisesti tai luun sisällä → hammasjuurikystan epäily ei sovi. d: Muutoksesta voisi kyllä ottaa ohutneulanäytteen, mutta kliinisesti vaikuttaa retentiokystalta. 2.22 Potilastapaus Toteat 49-vuotiaalla nenän tukkoisuutta valittavalla miehellä septumissa selvän deviaation, mikä ahtauttaa oikeaa puolta. Lisäksi vasemman puolen alakuorikko on selvästi kookkaampi kuin oikeanpuoleinen. Potilas kertoo muidenkin lääkäreiden useaan otteeseen tästä maininneen. Mistä tämä todennäköisesti johtuu? Nenäsyklistä Kroonisesta ei-allergisesta nuhasta Kompensatorisesta alakuorikon liikakasvusta Vasomotorisesta nuhasta Solution. Vastaus c Kun nenän väliseinä on vinossa (septumdeviaatio) ja ahtauttaa toisen sierainkäytävän, vastakkaisen puolen alakuorikko kasvaa usein kompensatorisesti suuremmaksi. Eli jos septum poikkeaa oikealle (ahtauttaa oikean puolen), vasen alakuorikko hypertrofioituu kompensaationa ja näyttää kookkaammalta. a: Nenäsykli: Nenäkäytävät hengittävät vuorotellen, n. 1–4 t:n sykleissä, jolloin tukkoisemman puolen limakalvo toipuu ilmavirran aiheuttamasta rasituksesta. Kylkiasennossa alempi puoli säätyy tukkoisemmaksi. Pääpuolen kohottaminen vähentää kuorikoiden kongestiota. Tukkoisuus ei siis ole pysyvää tietyllä puolella, kuten potilaalla. b: Krooninen riniitti (nuha) yleensä aiheuttaa bilateraalista alakuorikon liikakasvua. Ei-allerginen riniitti on kattotermi etiologialtaan hyvin yleisille ja erilaisille nenäontelon kroonisille tiloille. Taudinkuva ja oireet voivat vaihdella yksilöitään ja eri etiologioiden mukaan. Taustalla voi olla esim. infektiot, hengitysilman ominaisuudet (pölyisyys yms), ravinto, alkoholi, lääkkeet. d: Krooninen riniitti (nuha) yleensä aiheuttaa bilateraalista alakuorikon liikakasvua. Vasomotorinen nuha on ei-allergisen riniitin alaluokka. Se on eosinofiilitön yliherkkyysnuha, jossa nenän limakalvot ovat hyperaktiivisia ärsykkeille, kuten hajuille, pölylle, tupakansavulle, lämpätilanvaihteluille, fyysiselle rasitukselle yms. Oireena on kirkas ja vetinen nuha. 2.23 Mikä seuraavista oireista ei ole tyypillinen komplisoituneessa, kroonisessa välikorvan tulehduksessa? Kova korvakipu Nopeasti tullut kuulonlasku Kasvohermohalvaus Posken turpoaminen Solution. Vastaus d Välikorvatulehdus paranee yleensä hyvin. Kuitenkin se voi joskus aiheuttaa vakavia, jopa hengenvaarallisia komplikaatioita. Nämä voivat olla intratemporaalisia (äkillinen kartiolisäkkeen tulehdus, kasvohermohalvaus, sisäkorvatulehdus) tai intrakraniaalisia (sinustromboflebiitti, märkäinen aivokalvontulehdus, aivopaise). Erittäin tärkeää on, että nämä harvinaiset komplikaatiot tunnistetaan ajoissa ja hoidetaan viivytyksettä. a: Äkillinen kartiolisäkkeen tulehdus on yleisempi äkillisen välikorvatulehduksen kuin kroonisen välikorvatulehduksen tai kolesteatooman komplikaatio. Tämä bakteerin aiheuttama tulehdus leviää välikorvasta kartiolisäkkeen lokeroihin ja täyttää ne märkäeritteellä. Vähitellen kartiolisäkkeen lokeroiden luuseinät tuhoutuvat ja syntyy luukalvotulehdus, periostiitti. Klassiset kartiolisäkkeen tulehduksen oireet ovat korvan ja korvantauksen kipu, kartiolisäkkeen päällä olevan ihon punoitus ja turvotus. Etenkin lapsilla korvanlehti siirrottaa. Lisäksi potilaalla on kuumetta ja yleistila huononee. Aikuisilla kuumeilu ja muut yleisoireet ovat vähäisempiä. Kartiolisäkkeen tulehdus voi muistuttaa pelkästään pitkittynyttä välikorvatulehdusta etenkin silloin, jos potilas on saanut pitkään antimikrobilääkitystä. Kartiolisäketulehdusta epäiltäessä potilas on lähetettävä välittömästi lähimpään KNK-yksikköön. Siellä tehdään tärykalvoon joko laaja parasenteesi tai tympanostomia. b: Sisäkorvatulehdus on välikorvatulehduksen harvinainen komplikaatio. Siinä voimakas tulehdusreaktio tai bakteeritoksiinit etenevät pyöreän ikkunan kalvon lävitse perilymfatilaan ja ärsyttävät sisäkorvaa. Sisäkorvatulehdus voi olla seurausta äkillisestä välikorvatulehduksesta, jonka tavallisin aiheuttaja niissä tapauksissa on beetahemolyyttinen A-ryhmän streptokokki. Tavallisimmin sisäkorvatulehdus syntyy kroonisen välikorvatulehduksen ja helmiäisen aiheuttaman sisäkorva-avanteen (fistula labyrinthi) seurauksena. Potilaan oireita ovat kiertohuimaus ja sisäkorvatyyppinen kuulonlasku. Huimaus ja nystagmus saadaan esille, jos korvakäytävän suuta painetaan tiiviisti kiinni tai pneumaattisen suppilon avulla painetaan ilmaa korvakäytävään (fistelikoe). Äkilliseen välikorvatulehdukseen liittyvässä sisäkorvatulehduksessa tehdään laaja parasenteesi tai tärykalvoon asetetaan ilmastointiputki sekä aloitetaan laskimonsisäinen antibiootti- ja steroidihoito. Mikäli sairaus siitä huolimatta etenee ja kuulo huononee, tehdään korvan saneerausleikkaus. Sisäkorvakomplikaation syynä oleva krooninen välikorvatulehdus tai helmiäinen hoidetaan c: Kasvohermohalvaus voi syntyä sekä akuutin että kroonisen välikorvatulehduksen tai helmiäisen komplikaationa. Äkillisen välikorvatulehduksen aiheuttaman kasvohermohalvauksen taustalla on usein hermokanavan synnynnäinen luupuutos. Silloin kasvohermon suojana on vain välikorvan limakalvo. Potilas on lähetettävä päivystyksenä KNK-yksikköön. Hoito on laaja parasenteesi tai tympanostomia sekä aluksi laskimoon annettava antibioottihoito. Hermon turvotusta pyritään vähentämään suun kautta otettavalla steroidilääkityksellä. Infektion rauhoituttua hermon toiminta palautuu normaaliksi yleensä muutamassa viikossa. 2.24 Potilastapaus Päivystysvastaanotolla on potilas, jolla ei ole kuumetta, mutta olo on flunssainen ja väsynyt. Lievää yskää ja kurkkukipua on jo kolmatta päivää. Burana 400 mg on vähän lievittänyt kipua. Tonsillat ovat pienehköt, mutta nielu on kauttaaltaan punainen. Nielurisoissa ei ole peitteitä. Kaulan palpaatiossa ei tunnu poikkeavaa. Rha-löydös on siisti, korvat terveet. LI:ssa näet vilaukselta epiglottiksen ja se näyttää tavalliselta. Rhp:ssa limakalvo näyttää myös punoittavalta. Tauti on todennäköisesti virusperäinen faryngiitti. Tässä vaiheessa ei tarvita tutkimuksia, oireenmukainen hoito: lepoa ja särkylääkettä. Taudinaiheuttajan selvittämiseksi otan nieluviljelyn. Sen valmistumiseen asti neuvon oireenmukaisen hoidon: lepoa ja särkylääkettä. Epäilen streptokokin aiheuttamaa tonsilliittia. Otan nieluviljelyn ja aloitan varalta jo antibiootiksi penisilliinin, soitan seuraavana päivänä viljelyvastauksesta. Tutkin nieluviljelyn, mononukleoosi-pikatestin, CRP:n, perusverenkuvan ja nestearvot ja suunnittelen jatkohoidon tutkimustulosten selvittyä. Solution. Vastaus a Ei merkittävää kuumetta, flunssainen olo, lievä yskä (yskää ei klassisesti tule streptokokkitonsilliitissa), nielu punainen ja peitteetön, tonsillat pienet, ei kaulan imusolmukesuurentumia, normaali epiglottis… → Virusfaryngiitti on ylivoimaisesti yleisin syy tällaisiin oireisiin Taudin alkuvaihe (ei pitkittynyt) + lievä oireisto → ei tarvetta lisätutkimuksille tai antibiooteille → oireenmukainen hoito (kipulääke, lepo, nesteytys) b: Centor 0 → ei tarvitse vielä nieluviljelyä. c: StrA:n aiheuttaman nielutulehduksen tyypillisiä löydöksiä ovat oireiden nopea alku, nielukipu, kuume (yli 38 °C), nielurisojen valkoiset pilkut tai katteet, leukakulman alaisten imusolmukkeiden aristus ja turvotus sekä päänsärky ja etenkin lapsilla vatsakipu, pahoinvointi ja oksentelu. Näitä oireita ei potilaalla ole ja Centor-pisteet ovat 0 → epäillään virusfaryngiittia. d: Ei ole oirekuvan perusteella syytä epäillä bakteeriperäistä infektiota tai mononukleoosia. CRP:n määrityksestä ei ole apua faryngiitin diagnostiikassa. Perusterveeltä ei myöskään tarvitse tutkia PVK tai “nestearvoja”. 2.25 Potilastapaus Kaksikymmentä vuotta tupakoinut lastentarhaopettaja on flunssan yhteydessä käheytynyt ja ääni on lähes täysin poissa jo viidettä päivää, yskä on jo lievittynyt. Yleistila on hyvä, ääni hyvin vuotoinen ja käheä. Äänihuulien tutkiminen ei voimakkaan yökkäyksen vuoksi onnistu. Sinun tulee suositella Viikon sairauslomaa ja äänilepoa vrk sairauslomaa ja amoksisilliini 500mg x 3, viikon antibioottikuuri Viikon sairausloma ja lähete äänihuulten arvioon korvalääkärille 2 vrk sairauslomaa, äänilepoa ja paikallishoitona höyryhengitys sekä yskänlääke Solution. Vastaus a Akuutin laryngiitin aiheuttamassa käheydessä 2-3 päivää sairauslomaa voi monille riittää, mutta puhetyöläisille (esim. opettajat) helposti heti alkuun viikon sairausloma ja äänilepo. Kyseessä ei vielä ole oikein kroonistunut tilanne, koska eletään vasta viidettä päivää sairastumisesta. Yleistila on myös hyvä eikä ole havaittavissa mitään varoittavia oireita, kuten hengitysvaikeuksia. Keskeinen hoito on äänilepo ja oireenmukainen hoito. b: Akuutti laryngiitti on useimmiten virusperäinen → antibiootista ei rutiinisti hyötyä. Tupakoijilla kyllä todetaan useammin bakteeriperäisiä infektioita, mutta tässä nyt ei ole viitteitä bakteeri-infektiosta. c: Ei tarvetta erikoissairaanhoitoon, jos äänihuulien toimintaongelma paranee järkevässä ajassa. Jos kuitenkin käheys jatkuisi yli 3 viikkoa, niin silloin kurkunpään tila tulisi viimeistään tutkia. d: Laryngiitti vaatii pidemmän toipumisajan kuin 2vrk, jos potilas on äänityöläinen (kuten lastentarhaopettaja). Potilaalla ei myöskään enää ole yskää, joten yskänlääkettä ei tarvitse määrätä. 2.26 Potilastapaus 20-vuotias Alma on ottanut korvalehden lävistyksen anthelixruston läpi 2 viikkoa aiemmin. Nyt lähes koko korvalehti on turvonnut ja punoittava, erityisesti lävistyksen ympäristö. Ei yleisoireita. kirjoitat paikallis- ja/tai per os. kortisonikuurin vierasesinereaktion hoidoksi kirjoitat lähetteen ESH:oon/KNK-klinikalle päivystyksenä kirjoitat per os amoksisilliini-klavuaanihappo -kuurin ja paikallishoidon poistat lävistyksen ja neuvot oireenmukaisen hoidon Solution. Vastaus b Korvanlehden rustokalvotulehdus, perikondriitti (perichondritis auriculae) voi syntyä korvanlehden vamman tai hematooman infektoitumisen seurauksena. Korvanlehti on punottava, erittäin arka ja turvoksissa. Potilas on välittömästi lähetettävä erikoissairaanhoitoon. Antibioottihoito ja monesti laaja kirurginen avaus on välttämätöntä. Hoitamattomana tauti etenee nopeasti koko ruston alueelle ja kehittyy paiseeksi, joka tuhoaa korvarustoa. Silloin seurauksena on pysyvä korvanlehden deformiteetti. a: Kyse ei ole vierasainereaktiosta, vaan bakteeri-infektiosta rustossa. Kortisoni pahentaisi tilannetta. c: Perikondriitin taustalla voi usein olla Pseudomonas aeruginosa, joten siihen tehoamatonta Amoxin compia ei kannata rutiinisti määrätä tässä tilanteessa. Sopiva ab-hoito päätetään ESH:ssa ja siellä arvioidaan myös kirurgisen avauksen tarve. d: Oireenmukainen hoito on riittämätöntä vaarallisen bakteeri-infektion takia. 2.27 Epäilet 1-vuotiaalla Eerolla akuuttia kurkunpääntulehdusta. Miksi? Hänellä on nuha ja limainen yskä. Hänellä on limainen yskä ja sisäänhengitys vinkuu. Hänellä on kumea, haukkuva yskä. Hänellä on nuha ja kuiva yskä. Solution. Vastaus c Lasten laryngiitin erityispiirre on äänihuulten alaisen ahtaan alueen (subglottisen tilan) limakalvon turpoaminen. Taudista on käytetty myös nimitystä pseudokruppi (laryngitis acuta pseudocrouposa). Oireena on käheä, kuiva ja haukkuva yskä (seal bark cough), joka alkaa äkillisesti ja pahenee usein yöllä, sekä joskus myös sisäänhengitysvaikeus ja vinkuminen. Diagnoosi on kliininen. Yleisin sairastumisikä on 6 kuukautta – 3 vuotta. Lieväoireiset lapset hoidetaan kotona. Kylmä hengitysilma ja kohoasento helpottavat lapsen oloa. Perinteisesti hengitysilmaa on myös kostutettu, joskaan sairaalaolosuhteissa tehdyissä tutkimuksissa höyryhengityksestä ei ole todettu olevan hyötyä. Oireiden vaikeutuessa annetaan kerta-annos beetametasonia tai deksametasonia suun kautta tai lihakseen. Lapsen annetaan hengittää adrenaliinia (levoadrenaliini 1:1 000 sellaisenaan) höyrystävällä inhalaattorilla. Seurannassa tarkkaillaan hengitystiheyttä, happisaturaatiota ja pulssia. Jos tila ei helpota ja/tai lapsi vaikuttaa levottomalta tai väsähtäneeltä, hänet kuljetetaan istuvassa asennossa sairaalahoitoon. Lapsi voidaan ottaa osastoseurantaan, ja joskus jopa teho-osastolle. Intubaatiota pyritään välttämään, jottei lisättäisi subglottisen tilan turvotusta ja aiheutettaisi sinne limakalvovauriota. Trakeotomioita tarvitaan lapsille akuutin laryngiitin vuoksi nykyään erittäin harvoin. Erotusdiagnostisesti on syytä muistaa hengitysteiden vierasesineet, epiglottiitti ja muihin nielun ja kaulan alueen infektioihin liittyvä kurkunpään turvotus. Antibiottihoitoa ei aloiteta, koska tyypillisesti kyseessä on virusinfektio (yleisimpänä parainfluenssavirus). a: Nuha ja limainen yskä → Tyypillistä viruksen aiheuttamalle tavalliselle flunssalle, ei kurkunpääntulehdukselle b: Yskä on pseudokrupissa yleensä kuiva. Sisäänhengitys kyllä voi vinkua ja se voidaan kohtalaisen vaikeassa taudinkuvassa todeta myös levossa. d: Nuha ja kuiva yskä → Ei riittävän spesifi, voi liittyä mihin tahansa ylähengitystieinfektioon 2.28 Alakuorikoiden pienennystmp 38-vuotiaalla miehellä on pitkällistä molemminpuoleista nenän tukkoisuutta, johon nenästeroidisuihke ei auta. Harkitset lähetettä korva-, nenä- ja kurkkutaudeille alakuorikkokirurgian harkintaan. Mikä seuraavista vaihtoehdoista on tärkein alakuorikoiden pienennystoimenpiteen aihe? Krooniseen riniitin pohjalta hypertrofiset limakalvot, jotka eivät reagoi lääkehoitoon Kroonisen riniitin pohjalta atrofiset limakalvot, jotka eivät reagoi lääkehoitoon Vasomotorisen riniitin pohjalta voimakkaasti kirkasta eritettä vuotavat limakalvot, jotka eivät reagoi lääkehoitoon Krooninen polypoottinen rinosinuiitti, joka ei reagoi lääkehoitoon Solution. Vastaus a Ensisijainen hoito oireellisten hypertrofisten kuorikoiden hoidossa on kortisonisuihke 3kk ajan säännöllisesti. Jos tämä ei riitä, niin kuorikoiden pienennystoimenpide tai ensisijaisesti lämpökäsittely (RF-hoito) voidaan toteuttaa. Alakuorikoiden limakalvon alaista paisuvaiskudosta voi arpeuttaa lämpökäsittelyllä (radio frequency ablation, RFA) jolloin kuorikko pienenee. Hoito onnistuu paikallispuudutuksessa polikliinisesti. Vaihtoehtoisesti leikkaussalissa voidaan toimenpide tehdä laserilla tai mikroshaverilla. Alakuorikkoa voi myös siirtää lateraalisemmin murtamalla. Syyt hypertrofialle: Nenän väliseinän deviaation vastakkaisella puolella nenäkuorikkojen limakalvot ovat lähes aina kompensatorisesti kasvaneet (hypertrofioituneet), ja sen vuoksi väliseinäleikkaukseen voidaan liittää kuorikoiden pienennystoimenpide tai lämpökäsittely. Myös krooninen (esim. vasomotorinen) riniitti voi johtaa alakuorikoiden hypertrofiaan. b: Ongelma on päinvastainen (liian vähän kudosta), ei leikkausaihe. Jos nenän limakalvo on atrofinen, limaa muodostuu liian niukasti. Atrofia voi olla primaarista (iän mukaista, hormonaalista) tai sekundaarista, esimerkiksi nenäkirurgiaan tai sädehoitoon liittyvää. Monet lääkkeet sekä liian lämpimäksi säädetty sisäilma aiheuttavat sivuvaikutuksenaan eritteiden kuivumista. Hoito: Paikallisesti nenään käytettävät vesi- ja öljypohjaiset suihkeet ovat kuivan limakalvon suositeltavia hoitoja. Tavallista ruokaöljyäkin voi käyttää. Nenähuuhteluista fysiologisella suolaliuoksella on eniten hyötyä karstojen poistossa. Iäkkään potilaan nenän kuivien limakalvojen hoidossa käytetään kostuttavia valmisteita. Nenäkortikosteroidivalmisteen tai muiden lääkkeiden annosta pienennetään tai lopetetaan kokonaan. c: Vasomotorinen riniitti ja kirkas runsas eritys → hoito ensisijaisesti lääkkeellinen; toimenpide ei kohdistu eritysoireeseen d: Krooninen polypoottinen rinosinuiitti → hoito on polyyppikirurgiaa, ei alakuorikoiden pienennys. 2.29 Mihin kasvojen alueen neuralgiaan liittyy kivun provosoituminen kasvojen ihon koskettamisesta, hampaiden pesusta, syömisestä tai välillä jopa puhumisesta? Hortonin neuralgia Trigeminusneuralgia Sluderin neuralgia Postherpeettinen neuralgia Solution. Vastaus b Trigeminusneuralgia (kolmoishermosärky) on CN V:n sairaus, jolle on tyypillistä toistuvat, toispuoleiset lyhytaikaiset sähköiskumaiset kivut erityisesti n. maxillariksen (CN V2) tai n. mandibulariksen (CN V3) alueella (harvoin V1 eli n. ophtalmicuksen alueella ja aiheuttaa kipua otsassa ja silmän ympärillä). Kipukohtaukset ovat yleensä unilateraalisia. Kipujakso kestää yhdestä sekunnista n. 2 min:iin ja se voi toistua lukuisia kertoja päivän mittaan. Oireilu voi kestää viikkoja tai kuukausia. Kipu on yleensä erittäin voimakas estäen pahimmillaan mm. syömisen. Tyypillisesti alkaa n. 50-60-vuotiailla ja on yleisempi naisilla kuin miehillä. Prevalenssi on n. 0,3%. Valtaosalla potilaista trigeminusneuralgian oireisto selittyy kolmoishermon juuren verisuonikompressiolla aivorungossa; tätä kutsutaan klassiseksi kolmoishermosäryksi. Aivorunkoon liittyessään kolmoishermon Schwannin myeliini korvautuu keskushermoston oligodendrosyyteillä. Tämä liitoskohta on herkkä vaurioille ja demyelinaatiolle. Kun myeliini vaurioituu paikallisesti, aksoni muuttuu herkemmin depolarisoituvaksi ja voi tapahtua kipuradan herkistymistä Diagnoosi on kliininen ja perustuu anamneesiin sekä kliiniseen tutkimukseen. Diagnoosi ja lääkealoitus voidaan tehdä perusterveydenhuollossa. Ensilinjan hoito on karbamatsepiini aloitusannoksella 100mg x2 ja nostetaan tarpeen mukaan tasolle 1 200 mg/vrk. Kolmoishermosäryssä karbamatsepiinilla on 100 %:n korvattavuus neurologin lausunnon perusteella. Karbamatsepiinin vaihtoehtona – erityisesti, jos siitä tulee haittavaikutuksia (väsymys, huimaus) tai kun on tarvetta välttää sen interaktioita muiden lääkkeiden kanssa – on okskarbatsepiini (ei kuulu erityiskorvattavuuden piiriin) Ellei lääkitykselle saada hoitovastetta, voidaan tehdä lähete neurologian poliklinikkaan jatkotutkimuksia varten. Tuolloin tarkistetaan MK:lla neurovaskulaarikontaktin mahdollisuus. Jos tilanne on hoitoresistentti ja/tai on todettu oireinen, aivojen MK:ssa näkyvä neurovaskulaarinen kompressio, potilas saatetaan lähettää neurokirurgian klinikkaan arvioon. Käytetyimmät neurokirurgiset hoitomenetelmät ovat mikrovaskulaarinen dekompressio eli valtimonmutkan aiheuttaman kolmoishermon tyven kompression poistaminen mikrokirurgisesti sekä trigeminusganglion koagulaatio. a: Hortonin neuralgia eli sarjoittainen päänsärky (cluster headache) ei provosoidu kosketuksesta, vaan kohtaus voi alkaa ilman ärsykettä tai mm. alkoholista, tupakoinnista tai vahvoista hajuista. Hortonin neuralgialle on tyypillistä oireena voimakas, toispuoleinen päänsärky (yleensä silmän takana polttavana), johon liittyy usein autonomisia oireita (silmän verestys, kyynelvuoto, nenän tukkoisuus). c: Sluderin neuralgia (sphenopalatine neuralgia) on harvinainen nenän alueen neuralgia, jossa kipu on lokalisoitunut nenän ja silmän seudulle, ja siihen liittyy autonomisia oireita, mutta ei tyypillisesti triggeröidy kosketuksesta tai arkipäiväisistä toiminnoista. Johtuu tyypillisesti ganglion pterygopalatinumin ärsyyntymisestä esim. infektion takia. d: Postherpeettinen neuralgia on vyöruusun jälkeinen kiputila, joka aiheuttaa jatkuvaa, polttavaa kipua, johon voi liittyä allodynia, mutta kipu ei ole yhtä selvästi laukaistavissa kevyellä kosketuksella tai muilla mainituilla toiminnoilla kuin trigeminusneuralgiassa. 2.30 Potilaalla on voimistuvaa kurkkukipua ja kuumetta. Potilas kertoo, että on syönyt kalaa neljä päivää sitten. Nyt myös nieleminen tuntuu vaikealta. Miten toimit? Otat nieluviljelyn. Epäilet ruodon raapaisun aiheuttamaa tulehdusta tonsillassa. Aloitat penisilliinin suun kautta. Epäilet ruokatorven yläosan vierasesineen aiheuttamaa perforaatiota ja mediastiniittia. Lähetät potilaan sairaalaan. Tähystät alanielun peilillä, ruotoa ei näy. Kotiutat potilaan oireen mukaisella lääkityksellä. Solution. Vastaus c Pelkästään tällä tehtävänannon tiedolla (ei esim kuvattu suulöydöstä ollenkaan, potilaallahan voi vain olla normaali flunssa ja kurkku on hieman kipeä) on hieman tylsää lähettää potilas sairaalaan, mutta tässä on todennäköisesti haettu, että kalaa syödessä ruoto on jäänyt kiinni ruokatorveen ja aiheuttanut sen perforaation tai aiheuttanut syvän kaulainfektion, joka voi mahdollisesti levitä mediastinumiinkin -&gt; ns. do not miss -diagnoosi. Kalan ruodon nieleminen on yksi yleisimmistä ruokatorven perforaation aiheuttajista (n. 12%). Se ilmenee merkittävänä kurkku-/kaulakipuna ja nielemiskipuna, kuumeena ja mediastiniitissa dyspneana ja rintakipunakin. Voidaan myös ajatella retrofaryngeaalista absessia eli kyseessä voisi olla kalanruodon aiheuttama retrofaryngeaalinen trauma ja siitä johtuva retrofaryngeaalinen infektio. Retrofaryngeaalinen tila on suoraan yhteydessä mediastinumiin ja voi sinne levitä -&gt; hengenvaarallinen tilanne. Tulehdus myös häiritsee nielemistä, nostaa kuumetta, voi aiheuttaa leukalukkoa (trismus) ja nielemisen vaikeudesta johtuvaa kuolaamistakin. Tehtävänannossa “nieleminen tuntuu vaikealta” on yhteistä ihan tyypillisille tonsilliiteillekkin, mutta tässä todennäköisesti haetaan sitä, että osaa tunnistaa vaarallisen syvän kaulan alueen infektion tai ruokatorviperforaation. a: Nieluviljely liian hidas eikä myöskään oikein auta vaarallisten komplikaatioiden havaitsemisessa tai hoidossa. b: Kotiutus pelkällä antibiootilla -&gt; ohitetaan vaarallinen diagnoosi ilman sen poissulkemista. d: Se, että peilillä ei ruotoa näy, ei tarkoita, että ruotoa ei olisi. 2.31 Keskikaulalle tulleen iskun tai kuristusvamman kärsinyt potilas on syytä kotiuttaa moitteettoman keuhkoauskultaatiotuloksen jälkeen tutkia glottiselle tasolle mahdollisesti muodostuvan ilmankulkua rajoittavan hematooman varalta ja lähettää herkästi ilmateiden turvaamisen hyvät valmiudet tarjoavaan hoitoyksikköön trakeostomoida ns. etupainotteisesti, jos epäillään kilpirustomurtumaa pääsääntöisesti kuvantaa magneettikuvantamisela pään ja kaulan alue mukaan ulottaen Solution. Vastaus b Kaulavammoissa vaarallisinta on viivästynyt hengitysteiden ahtautuminen (turvotus, hematooma, kurkunpään vamma). Alkuvaiheessa potilas voi näyttää yllättävän hyväkuntoiselta → tila voi huonontua nopeasti. Siksi matala kynnys seurannalle ja hoitoyksikköön lähettämiselle, jossa intubaatio/trakeostomia onnistuu tarvittaessa heti a: Normaali keuhkoauskultaatio ei kerro mitään ylähengitysteiden tilanteesta c: Ilmateitä ei turvata operatiivisesti etupainotteisesti. Sitä voidaan kyllä miettiä, mikäli kurkunpään vauriot ovat laajat ja intubaatio on hankala ja aiheuttaisi lisävaurioita. d: Kaulavammapotilaan kuvantaminen tehdään erikoissairaanhoidossa tapauskohtaisesti. MRI ei myöskään ole ensisijainen päivystyksessä (hidas, huono akuuttiin arvioon); tarvittaessa CT on käytännöllisempi. 2.32 Kurkunpääsyöpä Tyypillisin ensioire on käheys Diagnosoidaan usein pitkälle edenneenä Hoidetaan tavallisimmin endoskooppisella kirurgialla Esiintyvyys lisääntyy Solution. Vastaus a Kurkunpääsyövän ensioire on varhainen ja pitkittynyt käheys → siksi tämä syöpä usein huomataan ajoissa. Tulee kuitenkin ymmärtää, että kurkunpääsyövät jaetaan anatomisen alueen mukaan supraglottiseen, glottiseen ja subglottiseen syöpään ja nämä ilmenevät eri tavoilla. Tällä hetkellä noin 60 % diagnosoiduista kurkunpään syövistä on glottisia, 40 % on supraglottisia ja subglottisia vain muutaman prosentin verran. Supraglottinen syöpä diagnosoidaan usein pitkälle edenneenä, koska se aiheuttaa vasta myöhään oireita. Kaulan etäpesäkkeiden esiintyvyys diagnoosihetkellä on 25–35 %, koska alueella on runsas veri- ja imusuonitus. Glottisessa kurkunpään syövässä on varhaisessa vaiheessa oireena äänen käheys. Glottisella alueella imusuonitus on huomattavan vähäistä, etäpesäkkeitä ei juurikaan tavata diagnoosihetkellä harvoin ja ennuste on supraglottista parempi. Äänihuulitason yläpuolisen alueen syövässä palan tunne on klassinen oire. Subglottisen alueen syöpä käyttäytyy aggressiivisemmin ja lähettää etäpesäkkeitä kaulan imusolmukkeisiin varhaisessa vaiheessa. Tyypillinen ensioire on hengenahdistus. Subglottisen syövän hoidossa käytetään useimmiten kemosädehoitoa ja tarvittaessa totaalilaryngektomia. b: Ei sinänsä ole väärin sanoa näin, koska supraglottiset syövät diagnosoidaan usein pitkälle edenneenä. Kysymyksessä kuitenkin haetaan enemmän glottisia syöpiä ja äänen käheyttä. c: Kurkunpään levyepiteelikarsinoomassa on nykyään useita hyväksyttyjä hoitomenetelmiä: sädehoito, kemosädehoito, endoskooppinen resektio, kurkunpään erityyppiset avoimet osapoistot sekä laryngektomia eli koko kurkunpään poisto. Hoidon valintaan vaikuttavat kasvaimen tarkka sijainti ja koko, TNM-luokitus, potilaan yleistila ja muut sairaudet sekä hyvin vahvasti myös potilaan mielipide. d: Kurkunpääsyövän esiintyvyys on vähentynyt monissa maissa, pääasiassa tupakoinnin vähenemisen vuoksi 2.33 Epäilen nielupaisetta potilaalla. Diagnoosin todennäköisyyttä voi arvella jo ennen suuhun katsomistakin. Mikä oireyhdistelmä viittaa vahvimmin nielupaiseeseen? Kaula punoittaa, pää kääntyy huonosti ja kaulan palpaatiossa tuntuu toispuoleisesti selkeä turvotus Kipu säteilee korvaan, suun avaaminen on rajoittunutta ja puhe on hieman puuromaista. Kipu on toispuoleista, potilaalla on korkea kuume ja hengityksessä on kauas asti tuoksuva imelä haju Leukakulmassa on palpaatioarkuutta, kipu on pahentunut toispuoleiseksi useamman päivän aikana ja kipu säteilee hampaisiin Solution. Vastaus b Yhdistelmä oireita, joka vahvimmin viittaa peritonsillaariseen absessiin ennen suun tutkimista, on: kuume, voimakas kurkkukipu, nielemisvaikeus (dysfagia), trismus (suun avauksen vaikeus) ja “kuuma peruna” -ääni eli puuroutunut ääni (muffled voice). Kipu on usein merkittävämpää toisella puolella ja voi säteillä korvaankin. Kun katsoisi nieluun, niin voisi nähdä toispuolisen turvotuksen ja sen aiheuttaman uvulan deviaation toiselle puolelle. a: Viittaa ennemmin syvään kaulainfektioon c: Imelä haju viittaa nekroottiseen infektioon (esim. fusobakteeri) (tai jopa ketoasidoosihengitykseenkin), ei spesifisesti nielupaiseeseen d: Sopii paremmin hammasperäiseen infektioon 2.34 Nenän tukkoisuus ja paineen tunne flunssan jälkeen Vastaanotollesi tulee 42-vuotias mies, jolla 6 viikkoa sitten tuli aluksi flunssa, josta alkoi oireilu, joka jatkuu edelleen. Oireena nenän tukkoisuutta, liman valumista kurkkuun ja paineoireita kasvoilla. Lisäksi hän kokee hajuaistin heikentyneen. Statuksessa toteat nenässä lievää limakalvoturvotusta ja sivuonteloiden ultraäänessä molemmin puolin kaiun 1,5cm etäisyydellä. Potilaalla on penisilliiniallergia. Miten hoidat potilasta? Aloitan flutikasonisuihkeen nenään paikallisesti Aloitan empiirisesti doksisykliini-antibioottikuurin viikoksi Aloitan empiirisesti amoksisilliini-antibioottikuurin viikoksi Aloitan pitkittyvän tulehduksen hoitoon suolavesihuuhtelut kannulla 2 kertaa vrk:ssa Solution. Vastaus a Tila vaikuttaa pitkittyneeltä rinosinuiitilta ilman merkkejä akuutista bakteerikomplikaatiosta. UÄ:ssäkin todetaan etuseinäkaiku eikä poskiontelot vaikuta olevan täynnä mönjää. Ensisijainen hoito on nenään annosteltavat kortikosteroidisuihkeet ja nenän huuhtelu keittosuolaliuoksella. Kroonisen rinosinuiitin hoidossa keskeistä on huolehtia siitä, että hoito on asianmukaista taudin vaikeusasteeseen ja oireisiin nähden, lääkkeenottotekniikka on hyvä ja liitännäissairaudet, kuten astma ja allergia, ovat tutkittu ja hoidettu. Tupakoinnin lopettaminen on tärkeää. Ärsykkeitä vältetään yksilöllisesti. Mikäli näistä huolimatta oireiden hallinta ei ole riittävää, voidaan potilas lähettää erikoissairaanhoitoon; tyypillisesti jos oireet kestää yli 12 viikkoa. b ja c: Antibioottihoito ei ole indikoitu, ellei ilmene vaikeita, pahenevia tai komplisoituneita oireita (esim. korkea kuume, silmäoireet, voimakas kasvojen kipu, märkäinen vuoto). d: Runsasvolyyminen nenän suolaliuoshuuhtelu on kyllä suositeltua, koska se parantaa limakalvojen puhdistumista ja vähentää oireita. Se vain ei ole ainoa hoito ja kortikosteroidi tulee myös aloittaa. 2.35 Vanhuksen tukkoinen nenä 81-vuotias mies tulee vastaanotollesi ja valittaa jatkuvaa nenän tukkoisuutta. Toteat anteriorisessa rinoskopiassa erittäin avarat nenäontelot molemmin puolin. Limakalvot ovat väriltään kalpeat ja kuivat. Toteat myös hieman karstaa. Mikä on diagnoosi ja miten hoidat potilasta? Atrofinen nuha ja siihen liittyvä paradoksaalinen nenän tukkoisuus. Suosittelen potilaalle kosteuttavia nenäsuihkeita Atrofinen nuha ja siihen liittyvä inflammaatiosta aiheutuva nenän tukkoisuus. Aloitan mometasonifuroaattinenäsuihkeen säännölliseksi lääkkeeksi Atrofinen nuha ja siihen liittyvästä hyperreaktiviteetista aiheutuva nenän tukkoisuus. Aloitan ipratropiumbromidinenäsuihkeen säännölliseksi lääkkeeksi Atrofinen nuha ja siihen liittyvä voimakkaasta infammaatiosta aiheutuva nenän tukkoisuus. Aloitan flutikasoninenätipat säännölliseksi lääkkeeksi Solution. Vastaus a Nenän limakalvojen atrofia voi olla primaarista (iän mukaista (ns. mummonuha), hormonaalista) tai sekundaarista, esimerkiksi nenäkirurgiaan tai sädehoitoon liittyvää. Tässä tapauksessa nyt on iästä johtuvaa. Jos nenän limakalvo on atrofinen, limaa muodostuu liian niukasti ja sen lisäksi värekarvatoiminta hidastuu -&gt; limaa kerääntyy nenänieluun. Nenäontelossa staattinen lima karstoittuu ja aiheuttaa tukkoisuutta. Taustalla ei siis ole sinänsä limakalvojen turpeutta -&gt; ns. paradoksaalinen nenän tukkoisuus. Tyypillinen eturinoskopialöydös on himmeä limakalvo, joka voi olla väriltään tavallista kalpeampi. Atrofisessa nuhassa (rhinitis atrophicans) limakalvo voi näyttää silkkipaperimaiselta. Väliseinässä ja kuorikoiden etuosissa näkyy usein kuivia eritteitä juosteina tai karstoina. Hoitona on limakalvojen kosteutus. Paikallisesti nenään käytettävät vesi- ja öljypohjaiset suihkeet ovat kuivan limakalvon suositeltavia hoitoja. Tavallista ruokaöljyäkin voi käyttää. Nenähuuhteluista fysiologisella suolaliuoksella on eniten hyötyä karstojen poistossa. Iäkkään potilaan nenän kuivien limakalvojen hoidossa käytetään kostuttavia valmisteita. a ja d: Nenäkortikosteroidivalmisteen tai muiden lääkkeiden annosta pienennetään tai lopetetaan kokonaan atrofisessa riniitissä, koska ne vain kuivattavat enemmän. c: Potilas voi hyötyä ipratropiumsuihkeesta, mikäli ei-allergisen nuhan pääoireena on runsas ja kirkas nuhaerite eikä ole tässä tapauksessa ensisijainen. Iäkkäillä potilailla on myös syytä muistaa antikolinergisen lääkityksen haitat ja vasta-aiheet. 2.36 Ns. Le Fort-murtumat ovat mandibulamurtumia, joissa murtumalinja sijaitsee usein joko nivellisäkkeessä tai leukakulmassa aiheuttavat tyypillisesti facialishermon vaurion ja tulevat esille kasvojen motoriikkaa testattaessa aiheuttavat tyypillisesti kuulotasapainohermon vaurion johtaen voimakkaaseen huimaukseen ja sensorineuraaliseen kuulonalenemaan ovat keskikasvomurtumia, joissa maxillan murtunut osuus voi liikuttelutestissä olla mobiili anteroposteriorisuunnassa Solution. Vastaus d Keskikasvomurtumien poikkimurtumat jaotellaan klassisesti Le-Fort-luokituksen mukaan tyyppeihin I-III, jotka eroavat toisistaa murtumalinjan kulun perusteella. Le Fort I -murtuma = matala, horisontaalinen maksillamurtuma. Yläleuan hampaallinen alue on irti keskikasvoista poskionteloiden ja nenänpohjan tasolta. Yläleuka saattaa hetkua (floating palate) Le Fort II -murtuma = maksillan pyramidaalinen murtuma; floating maxilla. Le Fort III -murtuma = murtumalinja kulkee yläkasvojen halki korkealla silmäkuopissa ja nenän tyvessä ja näin irrottaa keskikasvot kallonpohjasta (floating face). Keskikasvomurtumat ovat usein tyyppien I-III sekamuotoja (kasvojen toisella puolella voi esim. olla tason I ja toisella tason III murtuma) ja usein pirstaleisia. Korkeaenergisissä vammoissa usein myös alaleuka on murtunut. a: Eivät ole mandibulamurtumia, mutta mandibulamurtumia voi olla Le Fort-murtumien yhteydessä b: Facialishermon vaurio liittyy useammin parotisalueen tai ohimoluun alueen vammoihin, ei tyypillinen Le Fort c: Kuulo- ja tasapainohermovauriot liittyvät yleensä ohimoluun murtumiin, eivät keskikasvomurtumiin Le Fort murtumien linjoja myös seurataan monissa leikkauksissa eli Le Fortin osteotomioissa, joita käytetään keskikasvojen deformiteettien hoidossa ja looksmaxxingissa. Tässä tehty Le Fort II -osteotomia 2.37 Mihin osaan tärykalvoa tärykalvopistoa EI tule tehdä? Taka-alaosaan Etuyläosaan Takayläosaan Etualaosaan Solution. Vastaus c Tärykalvopisto tehdään veitsellä tärykalvon etualaosaan. Mikäli siihen ei korvakäytävän etuosan kaarevuuden vuoksi saada riittävää näkyvyyttä, parasenteesi tehdään tärykalvon taka-alaosaan. Piston jälkeen välikorva imetään eritteestä. Tärykalvopistoa ei saa tehdä tärykalvon takayläosaan, jotta ei vaurioiteta kuuloluuketjua tai sisäkorvaikkunaa. Imulla tai veitsellä ei tule myöskään koskettaa vasaran vartta. 2.38 Kurkussa ylimääräisen tunne Vastaanotollesi tulee yksityisyrittäjä Petri 36 v., jolla on muutaman kuukauden ajan tuntunut ajoittain kurkussa ylimääräisen tuntu, kuin ruokaa olisi jäänyt aataminomenan tasolle jumiin. Ruoan ja juoman nieleminen onnistuu kuitenkin ongelmitta. Oiretta kestää tyypillisesti 1-3 päivää kunnes se helpottaa. Kaulan palpaatiossa ei tunnu poikkeavaa, katsot peilillä onnistuneesti kurkunpäähän ja saat kaikki kurkunpään rakenteet näkymään hyvin ja ne ovat täysin siistit. Teetät kaulan UÄ-tutkimuksen, jossa radiologi ei totea poikkeavaa. Mistä todennäköisesti on kyse ja mitä teet? Kyseessä on todennäköisesti kilpirauhasen vajaatoiminta, otan kilpirauhaskokeet ja suunnittelen jatkohoidon niiden perusteela Kyseessä on todennäköisesti krooninen tonsilliitti; jos potilaan oireet ovat vaikeat, teen lähetteen nielurisaleikkaukseen. Kyseessä on todennäköisesti krooninen laryngiitti, informoin potilasta motivoivasti tupakoinnin haitoista ja suunnittelemme tupakoinnin lopetusta Kyseessä on todennäköisesti globus-oire, informoin vaivan toiminnallisesta luonteesta ja aloitan happosalpaaja-hoitokokeilun Solution. Vastaus d Palan tunne kurkussa = globus pharyngeus. Siihen ei liity nielemiskipua (odynofagia) tai nielemisvaikeutta (dysfagia). Globusta ei yleensä koeta kipuna vaan pikemminkin pitkäkestoisena, vaikeasti määriteltävänä, epämiellyttävänä painon ja kuristuksen sekaisena palan tunteena syvällä kurkussa. Oire esiintyy tyypillisesti ruokailujen välillä tyhjää niellessä ja voi aiheuttaa toistuvasti ilmenevän nieluun takertuneen ruuan tunteen. On tavanomaista, että palan tunne tulee esille tyhjää tai sylkeä nielemällä. Potilaat usein nieleskelevätkin tiheästi joko tunnustellakseen oirettaan tai lievittääkseen kurkun kuivuutta. Syöminen ja juominen helpottavat yleensä oiretta tai siihen ei ruokaillessa kiinnitä huomiota. Erityisestä tämä erottaa oireen dysfagiasta. Perustutkimuksina kliininen status: suun ja nielun inspektio, suunpohjan, kielen ja tonsilla-alueen palpaatio, kaulan palpaatio. Osalla potilaista palan tunteen pystyy paikantamaan kaulan kipeitä lihaksia palpoidessa. Alanielun ja kurkunpään epäsuora peilitähystys aiheellisia myös. Kuvantamis- ja laboratoriotutkimukset vain tarvittaessa (esim. punaisen lipun oireita; merkittävä alkoholinkäyttö- ja tupakointihistoria). Tutkiessa on huomioitava, että tyhjää niellessä on normaalia tuntea ns. pala nielun rakenteiden supistuessa. Tyypillinen potilas, jonka oireena on palan tunne, ei tarvitse kliinisen KNK-alueen tutkimisen ja kaulan palpaation lisäksi jatkotutkimuksia. Yleisimpiä aiheuttajia ovat mm. lihasperäinen (niskan, kaulan alueen ja purentalihasten jännitys) sekä refluksitauti. Muita ovat mm. pään ja kaulan alueen kasvain, kilpirauhasen liikakasvu, äänen kuormittuminen, nielun alueen infektion jälkeinen limakalvojen ärtyminen, nielun limaisuus (mm. allergia, poskiontelotulehdus), pitkä uvula, suurentunut kielirisa, kuivat limakalvot… Koska refluksitauti ja varsinkin laryngofaryngeaalinen refluksi (ns. hiljainen refluksi) on sen verran yleinen, niin sitä voidaan hoitaa empiirisesti PPI. Muuten potilaan hoidossa tärkeintä on tunteen hyvänlaatuisuudesta kertominen. a: Kilpirauhasen vajaatoiminta ei selitä ajoittaista globus-tyyppistä tunnetta b: Tonsilloihin liittyviä löydöksiä tai infektioita ei ole c: Kurkunpää on täysin siisti, ei käheyttä 2.39 Jatkuva flunssaoireisto ja nenän tukkoisuus 37-vuotias perusterve mies, jolla ei allergioita, tulee vastaanotolle jo noin 10 päivää jatkuneen flunssaoireiston vuoksi. Nenä on tukossa ja räkä on muuttunut paksummaksi ja vihertäväksi. Lisäksi on kevyttä painon tunnetta poskissa ja hakkaavaa yskää. Ei kuumetta. Tutkimuksessa et totea eritettä nielussa tai nenän keskikäytävien suunnalla. Poskionteloiden uä-tutkimuksessa toteat molemmin puolin kaiun 1,5cm etäisyydellä. Mikä seuraavista vaihtoehdoista on suositeltavin hoito? Doksisykliini-antibioottikuuri Mometasonifuroaatti-nenäsumute vähintään 2-3 viikkoa Amoksisilliini-antibioottikuuri Poskiontelopunktio l.a Solution. Vastaus b Oireet ovat kestäneet jo 10 päivää, joka on hälyttävää bakteriellin rinosinuiitin suhteen, jos flunssaoireet kestävät niin kauan. Ei kuitenkaan ole oirekuvassa kuumetta tai voimakasta kipua. Märkää ei myöskään ole varmasti osoitettavissa (ei niin rinoskopiassa kuin ultraäänelläkään, koska 1,5cm kuvastaa etuseinäkaikua) ja märkäisyyden osoittaminen on suurimmassa osassa kriteeristöjä bakteriellin sinuiitin kriteeri. Tilanne sopii parhaiten postviraaliseen rinosinuiittiin, joka ei suoraan tarkoita, että kyseessä olisi bakteeri-infektio. Hoito on on oireenmukainen eli paikallinen kortikosteroidi, joka vähentää limakalvoturvotusta, parantaa onteloiden ilmastoitumista sekä lievittää painon tunnetta ja tukkoisuutta. Kannulla huuhtelua ja supistavia nenäsuihkeita (esim. dekongestantit kuten ksylometatsoliini tai pseudoefedriini) voidaan myös suositella. a ja c: Voimakkaissa oireissa ja märkäiseen tulehdukseen viittaavissa löydöksissä suositellaan viikon antibioottikuuria (esim. amoksisilliini, doksisykliini tai amoksisilliini-klavulaanihappo). Erityistapauksissa voidaan antaa sulfa-trimetopriimia, kefalosporiinia tai makrolidia. d: Poskiontelopunktio tehdään, jos perushoito ei auta, oireet ovat voimakkaita ja tarvitaan mikrobiologinen näyte. Toimenpide helpottaa painetta ja mahdollistaa taudinaiheuttajan tunnistamisen. 2.40 Vuotavat tärykalvoputket 3-vuotias Iida on saanut tärykalvoille ilmastointiputket 4 kk aiemmin. Nyt hänellä on ollut nuhaa, yskää ja kurkkukipua viikon ajan, ja nyt aamulla äiti huomasi tyynyliinalla eritettä. Tutkittaessa toteat märkäistä eritettä korvakäytävässä ja tympanumin pohjalla ja putki on auki. kirjoitat painonmukaisen amoksisilliinikuurin (huom. ei penisilliiniallergiaa) ja tarvittaessa kipulääkityksen otat bakteeriviljelynäytteen, kirjoitat antibiootti-kortisonikorvatipat ja tarvittaessa kipulääkityksen kirjoitat/kehoitat hankkimaan oireenmukaisen lääkityksen poistat ilmastointiputken/teet siitä lähetteen ESH/KNK Solution. Vastaus b Jos putkitetun korvan vuodon ilmenemisellä on yhteys ylähengitystieinfektioon, niin kyseessä on äkillinen välikorvatulehdus (AOM). Putkitettu korva ja toteat märkäistä vuotoa putkesta -&gt; ensisijainen hoito on paikallishoito antimikrobisilla tipoilla n. 5-7vrk (esim. siprofloksasiini + hydrokortisoni tai siprofloksasiini + fluosinoloni). Tippoja käytetään 3-5 tippaa 2–3 kertaa päivässä ainakin niin kauan kuin vuotoa jatkuu ja yleensä muutaman päivän tämän jälkeen. Korvakäytävä tulisi varovasti myös imeä tyhjäksi. Liian läheltä ilmastointiputkea ei kuitenkaan saa imeä, sillä imukärki voi vahingossa poistaa putken tai työntää sen välikorvaonteloon. Imusta on helppo ottaa bakteeriviljelynäyte. Hoitoon tulee liittää suun kautta otettava antibiootti, jos lapsi on yleissairas tai vuoto jatkuu tippahoidosta huolimatta. Antibioottiin voi harkinnan mukaan liittää lyhyen steroidikuurin (prednisoloni 2 mg/kg/vrk 3 päivän ajan, maksimi 60 mg/vrk), joka nopeuttaa vuodon loppumista. Vuodon loputtua korva olisi hyvä tarkastaa putkitukoksen sulkemiseksi pois. a: P.o. lääkitys ei ole ensisijainen lievissä tilanteissa. c: Pelkkä oireenmukainen lääkitys ei ole ensisijainen vaan selvä märkäinen tulehdus hoidetaan mahdollisuuksien mukaan antibiooteilla (samoin kuten ei-putkitetun korvan tapauksessakin). d: Pitkäkestoisen vuodon yhteydessä tärykalvoon putken ympärille voi muodostua granulaatiokudosta. Tällainen potilas on syytä lähettää KNK-yksikköön. Simppeli vuoto ei kuitenkaan ole aihe lähetteelle. 2.41 Toteat 49-vuotiaalla oikeanpuoleista nenän tukkoisuutta valittavalla miehellä septumissa selvän deviaation, mikä ahtauttaa oikeaa puolta. Mikä seuraavista väitteistä pitää paikkansa? Septumdeviaatio on väestössä harvinainen löydös Septumdeviaatio aiheuttaa aina toispuoleista nenän tukkoisuuden tunnetta Septumin keski- ja takaosien deviaatiot ovat kliinisesti kaikista merkityksellisimpiä Septumin etuosan deviaatiot ovat kliinisesti kaikista merkityksellisempiä Solution. Vastaus d Nenän etuosa on ahtain alue ja tietysti ahtaimman alueen vinoudet ovat merkittävimpiä. Etuosan septumin vinous voidaan todeta eturinoskopiassa. a: Septumdeviaatio on hyvin yleinen (jopa n. 80%) löydös väestössä b: Septumdeviaatio ei aina aiheuta oireita – suurin osa on täysin oireettomia c: Takaosadeviaatio aiheuttaa yleensä vähemmän oireita (tilavampi alue). Tämän takia myös mahdollisen korjausleikkauksen tuoma hyöty on vähäisempi. 2.42 Heikentynyt kuulo 75-vuotias tehdastyötä aikoinaan tehnyt mies tulee vastaanotolle, koska kuulo on hiljalleen heikentynyt. Tulehduksia, pään vammoja tai korvien toimenpiteitä ei ole ollut. Varsinkin hälyisissä tilanteissa on vaikea saada muiden puheesta selvää ja hän joutuu usein pyytämään muita toistamaan. Lisäksi varsinkin iltaisin hiljaisessa ympäristössä molemmista korvista kuuluu tasaista vinkunaa, joka ajoittain tuntuu häiritsevältä. Tutkimuksissa korvat ovat terveet, tärykalvolla on vasemmalla tympanoskleroosia, tympanometri piirtää molemmin puolin A-käyrät. Äänirautakokeet ovat normaalit, audiogrammissa todetaan korkeita taajuuksia kohden laskeva sensorineuraalinen kuulo, keskiarvot puhealueelta ovat 45/42 dB. Mikä on jatkosuunnitelmasi? Kuulokojekriteerit eivät täyty, joten jäädään seurantalinjalle Ohjelmoin tinnituksen vuoksi pään MRI-tutkimuksen kiireellisenä Potilas hyötyisi kuulokojeista, joten teen lähetteen KNK:lle Kontrolloin kuulokäyrän ja vasemman korvan statuksen 1 kk kuluttua Solution. Vastaus c Nyrkkisääntö kuulon kuntoutuksen perusteelle julkisessa terveydenhuollossa aikuisille on paremman korvan kuulokynnysten keskiarvo 30 dB tai suurempi. Eli BEHL4 (Better Ear Hearing Lever = PTA (pure tone average) taajuuksilta 0.5, 1, 2 ja 4kHz) ≥ 30 dB a: Kuulokojekriteerit täyttyvät koska BEHL ≥ 30 dB b: Korvien soiminen on hyvin tavallista; lähes kaikilla korvat ovat joskus soineet. Täysin hiljaisessa äänieristetyssä tilassa yli 90 % ihmisistä korvat alkavat soida muutaman minuutin jälkeen. Tämä on vielä yleisempää kuulovammaisilla, kun aivot yrittävät kompensoida menetettyä ääni-inputtia tinnnituksella. d: Ei ole epäselvä tilanne → kontrolli ei tuo lisäarvoa ilman hoitoa 2.43 92-vuotiaalla Hildalla on ongelmia ruokailussa. Ruoka jää pyörimään suuhun ja hän on siirtynyt syömään pehmeää ja sosemaista ruokaa. Mikä seuraavista syistä näillä tiedoilla on todennäköisin? Hildalla on motoneuronitauti Hildalla on iän mukana heikentynyt nielemisen motoriikka Hildalla on esofaguskarsinooma Hildalla on hiatushernia ja siitä johtuva esofagiitti Solution. Vastaus b Kuvaus sopii oraalivaiheen nielemishäiriöön eli ruokaa ei saada siirrettyä ruokatorveen. Oireet ovat myös vähitellen kehittyneitä, ei äkillisiä. Tämä on hyvin tavallinen ilmiö vanhuksille eli kyseessä on ns. presbyfagia = ikääntymisen aiheuttama nielemisvaikeus. a: Motoneuronitauti on harvinaisempi ja toisi myös usein muitakin neurologisia oireita. c: Esofaguskarsinooma aiheuttaa tyypillisesti ruoan takertumisen ruokatorveen, ei suun vaiheessa d: Hiatushernia/esofagiitti -&gt; närästystä, refluksia; ei “ruoka pyörii suussa” -oiretta 2.44 CEO:lla korvakipua ja uniongelmia/narskuttelua 57-vuotias toimitusjohtaja tulee vastaanotolle. Hänellä on kiusallista korvakipua molemmilla puolilla jo parin kuukauden ajan. Vasen puoli on pahempi. Kyselet taustatietoja: hän ei tupakoi, alkoholia kuluu vain lauantaisin oluttölkki tai pari. Töissä on ollut hieman stressiä ja nukkuminen on levotonta. Vaimon mukaan hän narskuttelee hampaita öisin. Tärykalvot ovat terveen näköiset ja liikkuvat hyvin. Et havaitse muutakaan selkeästi poikkeavaa KNK-statuksessa. Mikä olisi seuraava selvittely? KNK-erikoislääkärillä käynti ja kuulokäyrä Hammaslääkärillä käynti Vakuuttelen potilaalle, että jatkotutkimuksia ei tarvita, koska korvat ovat terveet Leukanivelten magneettitutkimus Solution. Vastaus b Pitkittynyt korvakipu molemmin puolin, ilman korvalöydöksiä → kannattaa ajatella heijastekipua. Bruksismi (hampaiden narskuttelu), stressi ja huono uni ovat vahvoja vihjeitä leukanivel- ja purentalihasperäisestä kivusta, joka säteilee usein korvaan. Tilanne sopii siis ns. TMD:ksi eli temporomandibulaarisen nivelen toimintahäiriöksi, jota enemmän kutsutaan nimellä purentaelimistön kipu ja toimintahäiriöt. Se on yhteisnimitys leukanivelten, puremalihasten, hampaiston ja niihin läheisesti liittyvien kudosten sairaus- ja kiputiloille sekä toimintahäiriöille. Tilannetta voisi tutkia mm. kyselemällä leuan/ohimoiden/kasvojen kivusta, kivusta pureskellessa, leuan jumitustunteista ja päänsärystä. Tutkitaan myös suun maksimaalinen avaus, suun devioitumista avauksen aikana, leukanivelten palpointi ja niveläänet… TMD:n hoidon ennuste on yleensä hyvä. Potilaan informoiminen, omahoito-ohjeiden antaminen, alaleuan liikeharjoitusten ohjeistaminen ja fysioterapeuttiset hoidot sekä tarvittaessa kipulääkkeet ja purentakiskon valmistaminen ovat suositeltavia ensi vaiheen hoitomuotoja. Potilas vielä narskutaaa hampaitaan, joten ensisijaisena hoitomuotona yksilöllinen purentakisko -&gt; hammaslääkärille. a: KNK + audiogrammi ei oikein käy järkeen vielä, koska ei kuulo-oireita eikä korvalöydöksiä c: Korvat kyllä ovat todennäköisesti terveet, mutta oirekuvalle tarjoutuu järkevä syy ja sen hoitoa kannattaa ajaa d: Leukanivelten MRI varataan erikoistilanteisiin, ei ensilinjan tutkimus. TMD:n diagnoosi perustuu oireiden selvittämiseen ja tarkkaan kliiniseen tutkimukseen, joita täydennetään vain tarvittaessa muun muassa kuvantamistutkimuksilla. 2.45 Pahanhajuiselle hengitykselle eli halitoosille on lukuisia syitä, joista valtaosa hoituu muilla keinoin kuin kirurgisilla interventioilla. Mihin seuraavista leikkaushoidolla voi kuitenkin olla apua? Risojen krooninen tulehdus ja proput Sjögrenin syndrooma ja pienet sylkirauhaset Proteesiongelmat Alkoholin ja tupakan käyttö Solution. Vastaus a Kroonisesti tulehtuneet nielurisat ja tonsillikivet (casea, “proput”) ovat yleinen ja tunnettu halitoosin syy (anaerobibakteerit hajottavat kudosta → pahanhajuisia rikkiyhdisteitä). Kroonisissa tonsilliiteissa (&gt;3kk) harkitaan tonsillektomiaa hoitokeinona ja se voi samalla selvästi helpottaa tai poistaa halitoosin. b: Sjögrenin syndrooma on autoimmuunisairaus, jonka hoito on ensisijaisesti oireenmukaista, ei kirurgista. c: Proteesiongelmissa suuhygienia, proteesin istuvuuden varmistaminen ja puhdistus ovat tärkeimpiä. d: Alkoholin ja tupakan leikkaaminen pois ei ole kirjaimellisesti leikkaamista 2.46 Ylimääräisen tunne nielussa nuorella stressaantuneella opiskelijalla 25-vuotias Marko viimeistelee pro gradu -työtään. Hän on viettänyt pitkiä päiviä tietokoneen ääressä. Lopputyön lisäksi hän on muuttamassa toiselle paikkakunnalle töihin ja ilat kuluvat pakatessa. Viime aikoina Markolla on ollut ylimääräisen tunne nielussa. Tämä tuntuu erityisesti tyhjää niellessä. Syöminen sujuu hyvin. Marko tulee vastaanotollesi terveyskeskukseen. Mitä teet? Lähetän Markon KNK-klinikkaan alanielun tähystystä varten, koska maligniteetti pitää ensisijaisesti poissulkea Lähetän Markon gastroskopiaan, koska globustuntemuksen aiheuttaa yleisimmin refluksitauti Teen huolellisen KNK-statuksen, jossa en totea mitään poikkeavaa, ja kerron potiaalle, että kyseessä hyvänlaatuinen oire, joka ei vaadi tässä tilanteessa lisätutkimuksia Lähetän Markon kaulan ultraäänitutkimukseen, koska syynä voi olla tässä potilasryhmässä yleisesti esiintyvä kilpirauhasen liikakasvu Solution. Vastaus c Oirekuva on klassinen globus-tuntemus eli ylimääräisen tunne nielussa, joka tuntuu erityisesti tyhjää niellessä, mutta syöminen sujuu hyvin ja kivuttomasti ja jopa poistaa tuntemuksen. Potilaalla ei myöskään ole mitään muita hälyttäviä oireita, kuten käheyttä, veriysköksiä tai merkittävää painonlaskua. Globus-oireisilla tehdään huolellinen KNK-status ja jos se on normaali, niin kyseessä on todennäköisesti hyvänlaatuinen ja toiminnallinen oire. Tällä kyseisellä potilaalla kyseessä on todennäköisesti stressin aiheuttama lihasjännitysperäinen globus-oire. a: Maligniteetti erittäin epätodennäköinen 25-vuotiaalla ilman hälytysmerkkejä b: Gastroskopia ei ole ensilinjan tutkimus isoloituneessa globus-oireessa ilman viitteitä muusta d: Kilpirauhasen liikakasvu ei ole erityisen yleinen 25-vuotiailla miehillä ja aiheuttaisi usein palpoitavan löydöksen. 2.47 Mikä seuraavista oireista EI ole tyypillinen akuutissa A-ryhmän streptokokin aiheuttamassa tonsilliitissa? kuume päänsärky yskä aristavat imusolmukkeet Solution. Vastaus c Centor-pisteytyksen yksi osa on yskän puuttuminen, koska yskä on tyypillisempää ylähengitysteiden virusinfektioille ja laskee siten streptokokki-infektion todennäköisyyttä. Centor-pisteytystä käytetään arvioimaan nielunäytteen tarpeellisuutta nielutulehduksessa, koska se ennustaa Streptokokki A-infektion todennäköisyyttä (4p on n. 60% ja 0p on n. 7%). Pisteytyksen osa-alueita ovat: yskän puuttuminen, leukakulman alaisten imusolmukkeiden aristus ja turvotus, nielurisojen turvotus ja peitteet, esitietoihin perustuva tai mitattu yli 38C:n kuume. a: Esitietoihin perustuva tai mitattu yli 38C:n kuume on yksi Centor-pisteytyksen osa-alueista. b: Päänsärky on tyypillistä melkein mille tahansa infektiolle. d: Leukakulman alaisten imusolmukkeiden aristus ja turvotus on yksi Centor-pisteytyksen osa-alueista. 2.48 Syanoottisella vastasyntyneillä todetaan koanaaliatresia molemmin puolin. Mikä selittää vauvan hengitysvaikeuden? Vastasyntynyt hengittää normaalisti nenän kautta Tilaan liittyy kurkunpään spasmitaipumus lapsen itkiessä Tilaan liittyen ainoastaan lapsen syödessä ylähengitystiet ovat auki Vastasyntynyt hengittää normaalisti suun kautta Solution. Vastaus a Coana-atresia tarkoittaa synnynnäistä tukkeumaa nenän takaosassa, nenäontelon ja nenänielun välisessä yhteydessä (koaanoissa), joka johtuu usein luusta tai sidekudoksesta; tyypillisesti kyseessä on nenäontelon takaosan ja alkusuun välisen membrana bucconasaliksen puhkeamishäiriö. Se on harvinainen tila, ja voi olla unilateraalinen (yleisempi) tai bilateraalinen. Bilateraalisena se estää vauvaa hengittämästä nenän kautta, mikä aiheuttaa hengenahdistusta ja vaatii usein välitöntä hoitoa, koska vastasyntyneet hengittävät preferentiaalisesti nenän kautta. Koska vastasyntynyt hengittää nenän kautta, molemminpuolinen atresia aiheuttaa hengitysvaikeuden ja syanoosin (mutta vauva muuttuu taas pinkiksi itkiessä, koska itkiessä vauva hengittää suun kautta), ja molemminpuoleinen koanaaliatresia on pediatrinen hätätilanne ja vaatii päivystyksellistä hoitoa, kuten intubaatiota ja kiireellistä leikkaushoitoa. Myöskään imeminen ja siten omatoiminen juominen ja syöminen eivät onnistu nenähengityksen puuttumisen vuoksi. Ruokintaletku on välttämätön. Atresia voidaan diagnosoida alustavasti koettamalla asettaa katetri nenän kautta nieluun. Varmistus tehdään nenän kautta tähystämällä. Hoito molemminpuolisessa koanaaliatresiassa on useimmiten endonasaalinen, tähystysavusteinen atresioiden avaus. Tarvittaessa asetetaan molempien sierainten kautta nenän väliseinän takaa kiertävä katetri estämään tehtyjen aukkojen kiinnikasvamista. Katetri poistetaan parin kuukauden kuluttua, kun limakalvot ovat parantuneet. Toispuolinen atresia voi olla vähäoireinen ja tulla ilmi vasta vuosienkin kuluttua. Hoito on vastaavanlainen kuin molemminpuolisessa. Toispuoleisen atresian leikkaushoidolla ei usein ole kiire, ja toimenpide voidaan tehdä vasta lähempänä kouluikää, tarvittaessa kuitenkin jo ½–1 vuoden iässä. 2.49 55-v. tupakoimaton, perusterve mies hakeutuu päivystykseen tänään alkaneen kiertohuimauksen ja oksentelun vuoksi. Tutkiessa havaitset oikealle lyövän spontaaninystagmuksen ja päännykäisytesti on poikkeava vasemmalla. Neurologisessa statuksessa tai pään TT:ssä ei ole poikkeavaa. Todennäköisin diagnoosi on: Posteriorisen kaarikäytävän asentohuimaus Vestibulaarineuroniitti vasemmalla Vestibulaarineuroniitti oikealla Ménièren tauti Solution. Vastaus b Vestibulaarineuroniitti on nimitys tilanteelle, jossa tasapainoelin ja erityisesti vestibulaarihermo lakkaa äkisti toimimasta toisella puolella, mikä johtaa huimaukseen; taustalla ajatellaan olevan virusetiologia. Nystagmus on horisontaalinen (usein rotatorista komponenttia havaittavissa myös) ja lyö terveen korvan suuntaan vestibulaarineuriitissa ja päännykäisytesti on poikkeava sairaan korvan puolelle. Kiertohuimauksen (vertigon) erotusdiagnostiikassa on tärkeintä osata napata sentraaliset syyt ja erityisesti niistä aivoverenkiertohäiriöt (AVH), koska stroke voi aiheuttaa huimausta. Kolme yleisintä perifeeristä syytä vertigolle ovat yleisyysjärjestyksessä hyvänlaatuinen asentohuimaus (HAH, BPPV), vestibulaarineuroniitti (eli vestibulaarineuriitti) ja Menieren tauti (harvinainen ja kaksi ensimmäistä ovat tärkeimmät). Erotusdiagnostiikka alkaa anamneesilla (kesto, muut oireet yms) ja oireen kuvauksella (kaikki eivät tarkoita huimauksella sinänsä kiertohuimausta, vaan voi olla paljon epämääräisempi). On heti tärkeää poissulkea selvimmät aivoverenkiertohäiriöön viittaavat oireet. Sentraalista vertigoa ja varsinkin aivorunko-/pikkuaivoinfarktia tulee epäillä, jos potilaalla on seuraavia liitännäisoireita: Merkittävä päänsärky (mahd. pikkuaivohemorragia) tai merkittävä niskakipu (mahd. kaulavaltimodissektio) Ei pysty seisomaan/kävelemään ilman apua (muista aina kävelyttää potilas, jos se on mahdollista) Fokaalinen heikkous tai parestesia kasvoissa tai raajoissa Takaverenkierron häiriön Deadly D’s: dysartria, diplopia/dyskonjugaatio, dysfagia, dysmetria/dysdiadokokinesia, dysfonia Spontaani vertikaalinen nystagmus Seuraavaksi jos näitä ei ole todettavissa, niin ei tarvitse välittömästi kuvantaa potilasta, vaan voidaan tutkia statusta tarkemmin. Yksi isoimmista erottelevista löydöksistä on nystagmus, joka voi olla joko jatkuvaa tai jaksoittaista. Nystagmuksesta huomioidaan myös sen suunta, joka määritetään silmävärveen nopeamman komponentin suuntana. Huomioidaan myös mahdollinen rotatorinen osuus. Jos nystagmus on vertikaalista, se viittaa sentraaliseen syyhyn (kts. yllä). Jos nystagmus ja vertigo on jatkuvaa, niin tulee ensisijaisesti erottaa toisistaan sentraalinen syy ja vestibulaarineuriitti. Jos nystagmus tapahtuu vain jaksoittaisten ja lyhytkestoisten vertigokohtausten yhteydessä, on kyseessä todennäköisesti BPPV. Vestibulaarineuriitti ja takaverenkierron häiriö usein ilmenevät samankaltaisesti, jonka takia tilaa voi usein kutsua yhteisnimellä akuutti vestibulaarioireyhtymä (AVS), jos todetaan pitkittynyttä jatkuvaa vertigoa ja spontaanista/katseen siirtämisen indusoimaa nystagmusta (pikkuaivoinfarktissa ei siis aina ole neurologisia puutosoireita, joiden perusteella siirryttäisiin suoraan kuvantamistutkimuksiin). Sentraalisen syyn ja vestibulaarineuriitin erotusdiagnostiikassa ensisijainen tutkimusprotokolla on HINTS plus-tutkimus. Suurimmalla osalla AVS-potilaista on vestibulaarineuriitti. Pienemmällä osalla on selvä stroke, jota voi epäillä liitännäisoireiden perusteella (esim. diplopia, dysartria yms.). Vielä pienemmällä osalla on stroke, joka ei ilmene suoraan liitännäisoireista ja tällöin tarvitaan HINTS plus-tutkimusta erottamaan vestibulaarineuriitti ja stroke toisistaan. HINTS plus koostuu neljästä eri komponentista, joiden perusteella tutkimus on nimettykin: Head Impulse test (HIT, päännykäisytesti, impulssitesti), Nystagmus, Test of (vertical) Skew ja plus (kuulon arviointi bedside). HINTS plus tulisi tehdä vain, jos potilaalla on spontaani nystagmus ja jatkuva huimaus. Sitä EI tule tehdä kohtauksittaisesta huimauksesta kärsivälle, jolla ei ole spontaania nystagmusta (ei nystagmusta -&gt; ei HINTSiä). Jos potilaalla on jaksoittaista lyhytkestoista huimausta ja vain niiden yhteydessä nystagmusta, diagnosoidaan tilanne ensisijaisesti Dix-Hallpiken testillä. HIT:ssä potilaan katse kohdistetaan suoraan eteen tutkijan nenään ja pää nykäistään nopeasti sivulle (molempia puolia testataan epäsäännöllisessä rytmissä). Samalla arvioidaan tapahtuuko korjausliikettä (epänormaali) vai säilyykö katse fiksoituna. Arvioidaan siis, että toimiiko okulovestibulaarinen refleksi, joka mahdollistaa katseen pitämisen kohteessa, vaikka päätä käännetään siitä pois. HUOM! normaali HIT on huolestuttava löydös ja viittaa sentraaliseen syyhyn. Jos taas löydös on epänormaali, niin se viittaa taas enemmän vestibulaarineuriittiin, joka häiritsee okulovestibulaarista refleksiä (löydös on epänormaali affisioidulle puolelle käännettäessä). Nystagmuksen arvioimisessa arvioidaan tietysti jo aikaisemmin tarkasteltua, eli onko kyseessä jatkuva tai jopa vertikaalinen nystagmus. Erityisesti nyt kuitenkin arvioidaan, että onko nystagmus bidirektionaalinen eli suuntaa vaihtava. Sentraalisessa syyssä nystagmus vaihtaa suntaa katsetta kohdistettaessa ensin toiselle sivulle ja sitten toiselle, kun taas vestibulaarineuriitissa on unilateraalinen nystagmus (nopea komponentti aina samaan suuntaan). Skew:n testauksessa potilas kohdistaa katseen tutkijan nenään ja peitetään toinen potilaan silmistä, jota seuraten parin sekunnin välein vaihdetaan peitettävää silmää. Vaihtojen aikana arvioidaan juuri paljastettua silmää. Sentraaliseen vertigon syyhyn viittaa dyskonjugaatio eli voidaan havaita paljastetun silmän vertikaalista korjausliikettä (Kun silmä on peitettynä, se hakeutuu vertikaaliseen virheasentoon (usein alaspäin osoittavaan asentoon). Kun peitto poistetaan ja siirretään käsi toisen silmän päälle, niin paljastettu silmä lähtee korjaamaan virheasentoaan -&gt; vertical skew. Pelkästään horisontaaliset korjaukset ovat benignejä). “Plus”-osa HINTS plus -tutkimusta tarkoittaa kuulon tutkimista bedside (esim. kuuleeko potilas sormien hieromisen korvien lähellä symmetrisesti ja normaalisti). Jos potilaalla on uusi kuulovika vertigon yhteydessä, niin se herättää epäilyn sentraalisesta syystä. Kuulon tutkiminen on lisätty perinteiseen HINTS-tutkimukseen sen takia, että voitaisiin napata herkemmin kiinni AICA (Anterior Inferior Cerebellar Artery) stroket, sillä ne voivat aiheuttaa unilateraalista kuulonalenemaa. Myös perifeerinen syy, erityisesti labyrintiitti, voi aiheuttaa samanlaisen ilmenemisen, mutta se on hyvin harvinainen -&gt; uusi kuulonalenema äkillisen jatkuvan vertigon yhteydessä tulisi primäärisesti herättää epäily AVH:sta. *Miksi nystagmys lyö terveelle puolelle vestibulaarineuriitissa, kun BPPV lyö sairaalle puolelle? Jos ajatellaan fysiologiaa, niin pään ollessa suorassa molemmat vestibulaarihermot lähettävät signaaleita aivoihin samalla tahdilla, jolloin aistitaan pään olevan suorassa. Jos taas käännetään päätä esim. oikealle, niin oikea hermo alkaa signaloimaan tiheämpää tahtia ja vasen hermo hitaampaa -&gt; tämä aistitaan pään kääntönä oikealle. Pään kääntyessä oikealle silmät taas kääntyvät vasemmalle, jos halutaan pitää katse suoraan eteenpäin (vestibulo-okulaarinen refleksi). Jos taas vestibulaarineuriitista johtuen toisen puolen vestibulaarihermo ei enää toimi ja lähettää signaaleita merkittävästi hitaammin kuin terve puoli, niin silloin lepotilassakin pään ollessa suorassa aistitaan, että pää olisi kääntynyt terveelle puolelle, joka signaloi normaaliin tahtiin. Jos esimerkiksi vasen vestibulaarihermo on heikosti toimiva vasemmanpuolisen vestibulaarineuriitin takia, niin tämä aistitaan pään kääntönä oikealle. Silmät yrittävät vastata tähän aistimukseen vetäytymällä vasemmalle. Pää ei kuitenkaan oikeasti ole kääntynyt, joten tämä silmien virheliike korjataan nopeasti, jolloin silmät palaavat takaisin oikealle (eli tässä esimerkissä terveen korvan suuntaan) ja tämä havaitaan nystagmuksen nopeana komponenttina -&gt; nystagmus on terveen korvan suuntaan horisontaalinen ja sen mukana on usein vaihtelevan vahvuinen rotatorinen komponentti, jonka suunta on myös terveen korvan suuntaan. 2.50 Etukumara asento nenäverenvuotopotilaalla (nenää kotona puristaessaan) on tärkeää vaatteiden tahriintumisen välttämiseksi pahoinvointiin johtavan vuotavan veren nieleskelyn välttämiseksi septumhematooman kehittymisen estämiseksi vuotavan veren keräämiseksi nenäkäytävän pohjalle ja hajuaistiepiteelin varjelemiseksi Solution. Vastaus b Etukumara asento estää veren valumisen nieluun, mikä muuten johtaa helposti veren nielemiseen. Nieleskelty veri aiheuttaa pahoinvointia ja oksentelua, ja pahentaa potilaan vointia. "],["tentti-1.html", "Kappale 3 2023, tentti 1 3.1 Mikä on äänesaudiometrian mittaustarkkuus desibeleissä? 3.2 Pienileukainen kuorsaaja 3.3 Opettaja valittaa sisäilmaongelmista 3.4 Päivystykseen tulee aikuinen potilas, joka on kaatunut liukkaalla jäällä. Vasen etuylähammas on poikki ja teet lähetteen hammaslääkärille. Mikä on hampaan numero? 3.5 Mikä seuraavista ei liity Menieren tautiin? Valitse yksi. 3.6 24-vuotiaalla lääketieteen opiskelijalla on ollut 5 vrk ajan kurkkukipua, nenän tukkoisuutta, räkäisyyttä sekä yskää. Hän epäilee akuuttia poskiontelotulehdusta ja haluaa sen vuoksi, että CRP tarkistettaisiin. Mitä mieltä olet tästä? 3.7 Peitteinen tonsilliitti ja äkillinen voinnin huonontuminen 3.8 Mikä seuraavista äänihuulten atrofiaa koskevista väittämistä on oikein? 3.9 Toteat 45-vuotiaalla puoli vuotta nenän tukkoisuudesta kärsineellä miehellä nenässä molemmin puolin nenäpolypoosin. Mitä nenäpolypoosilla yleensä tarkoitetaan? 3.10 Nuori nainen valittaa keväisistä nuhaoireista 3.11 Nenän virheasento ja kookas septumperforaatio yleissairauden aiheuttamana 3.12 Näet posken limakalvoilla poikkeavan limakalvomuutoksen, mikä herättää epäilyn pahanlaatuisesta muutoksesta. Mikä on ensisijainen toimenpide? 3.13 4-vuotiaalla tytöllä on ollut 2 kk ajan jatkuvaa oikeanpuoleista nenän tukkoisuutta sekä märkäistä vuotoa oikeasta sieraimesta. Mikä seuraavista vaihtoehdoista on todennäköisin etiologia? 3.14 Toiminnallinen äänihuulisalpaus 3.15 Ihon okasolusyövän eli levyepiteelikarsinooman suositeltavin hoito on 3.16 Akuutin bakteriellin rinosinuiitin antibioottihoito 3.17 Mikä menetelmä Suomessa on yleisimmin käytössä vastasyntyneiden kuulonseulonnassa? 3.18 Mikä seuraavista EI ole tyypillinen akuutin nielurisatulehduksen aiheuttajamikrobi? 3.19 Mikäli potilaan ilmateiden varmistaminen ei hätätilanteessa onnistu supraglottisin välinein eikä intubaatiobalmiutta ole 3.20 Milloin lapselle tehdään tonsillotomia? 3.21 Karhea kurkku ja muutos kurkunpäässä 3.22 Vastaanotolle tulee 3-vuotias lapsi, jonka äiti epäilee lapsella korvatulehdusta. Mikä kliininen löydös tukee parhaiten tätä diagnoosia? 3.23 Mikä on nielurisatulehduksen yleisin komplikaatio? 3.24 Nenävammapotilaalla nopeaa (samana päivänä tapahtuva) korvalääkärikonsultaatiota edellyttävä diagnoosi on 3.25 Tärykalvoputket molemmin puolin, nyt korvatulehdusepäily 3.26 Mikä seuraavista on tärykalvopiston tärkein indikaatio akuutissa välikorvan tulehduksessa? 3.27 Nenän tukkoisuutta ja paineoireita 5kk 3.28 Pojalla pitkittyneet ylähengitystieoireet ja oireiden pahentumista 3.29 Mikä seuraavista ei esiinny toistuvana kohtauksittaisena huimauksena? 3.30 Vastaanotollesi tulee 38-vuotias mies, joka kertoo kärsineensä pitkään kroonisen rinosinuiitin oireista. Mistä kroonisessa rinosinuiitissa on useimmiten kyse? 3.31 Bisnesmiehen nenäongelmat 3.32 Pitkään tupakoineella, perusterveellä naisella todetaan äänihuulen T1-kokoluokan epidermoidi karsinooma. Mikä seuraavista väittämistä pitää todennäköisesti paikkaansa? 3.33 Molemminpuolisessa alaleukamurtumassa tulee varmistaa, ettei 3.34 Millainen nystagmus liittyy hyvänlaatuiseen asentohuimaukseen Dix-Hallpiken kokeessa? 3.35 Tupakointiin liittyvä pehmeä äänihuuliturvotus eli Reinken ödeema 3.36 Pään ja kaulan alueen pahanlaatuisten kasvainen hoidonsuunnittelukokous suosittelee kasvaimen levinneisyysasteen (TNM) perusteella tarvittavaa hoitoa potilaalle. Paikallisen levyepiteelikarsinooman hoitona on yleensä 3.37 Vanhan naisen yskä ja käheä ääni 3.38 Pojalla flunssaoireita, silmän seudun kipua ja yläluomiturvotusta 3.39 Tukkoinen ja “kostea” korva 3.40 Nainen ei pysty nielemään 3.41 Potilas tulee vastaanotolle tulosyyllä ”nielemisvaikeus/palantunne”. Mikä alla olevista viittaa Globulus pharyngeus -tyyppiseen oireeseen? 3.42 Kroonisen nielutulehduksen ensisijainen hoito? 3.43 Nielupaiseen hoito sen avaamisen jälkeen 3.44 Särkyä oikealla poskella ja punktiossa pahanhajuista märkää 3.45 Dysfagia tarkoittaa 3.46 Mitä tarkoittaa kuulokojeen induktiivinen kuuntelu?", " Kappale 3 2023, tentti 1 Tentit ovat C8:lla blokeittain, joten samana vuonna on useita tenttejä, jotta eri blokeilla olisi eri kysymykset. Tässä vuoden 2023 blokin 1 tentti, seuraavassa kappaleessa tentti 2. Kolme kysymystä ovat samoja kuin aikaisemmassa vuoden 2021 tentissä, joten ne jätetty tästä pois (sen takia kysymyksiä 47 eikä 50). 3.1 Mikä on äänesaudiometrian mittaustarkkuus desibeleissä? 5 dB 15 dB 10 dB 0 dB Solution. Vastaus a Puhtaiden äänien audiometrian mittaustarkkuus on ±5 dB useimmilla taajuuksilla, kun testi suoritetaan kliinisissä olosuhteissa standardoidulla laitteistolla ja asianmukaisesti kalibroiduilla kuulokkeilla. Äänitaso on myös yleensä säädettävissä 5 dB:n askelmin. Mittaustarkkuus voi heikentyä korkeilla taajuuksilla (esim. 6–8 kHz), jolloin vaihtelu voi olla jopa ±5–10 dB, erityisesti jos käytetään supra-auraalisia kuulokkeita tai testausolosuhteet eivät ole optimaaliset. 3.2 Pienileukainen kuorsaaja Vastaanotollesi tulee 45-vuotias varastomies, jonka BMI on 25. Puoliso valittaa kovaäänisestä kuorsauksesta. ESS-kyselyssä pisteet 12. Yöpolygrafiassa apnea-hypopnea-indeksi AHI on 20/h. Nielussa keskikokoiset tonsillat, uvula kookas ja suulaki laskeutuu alas. Alaleuka vaikuttaa pieneltä, mitä teet? Lähetän potilaan korvaklinikalle arvioon ja suulakitoimenpidettä varten. Lähetän potilaan keuhkotaudeille CPAP-laitehoidon aloitusta varten. Annan potilaalle ohjeet laihduttamisesta ja sovin kontrollikäynnin puolen vuoden päähän. Lähetän potilaan suu- ja leukasairauksien yksikköön alaleuan ortognaattista kirurgiaa varten Solution. Vastaus b Potilaalla on keskivaikea (AHI 16-30) uniapnea, joka aiheuttaa merkittävää uneliaisuutta (ESS yli 9). Laskeutunut suulaki ja erityisesti pieni alaleuka viittaavat tyypilliseen ylähengitystieobstruktioon, joka on oireiden taustalla. CPAP-hoito on uniapnean ensisijainen hoito erityisesti keskivaikeista tai vaikeista oireista kärsivillä ja niillä, joilla AHI on yli 15/h. CPAP (continuous positive airway pressure) tarkoittaa jatkuvaa ilmatiepainetta, joka tuotetaan ulkoisella painelaitteella ja johdetaan ilmateihin letkun ja maskin välityksellä. Riittävän ilmatiepaineen avulla ahtautumisalttiit ylähengitystiet on mahdollista pitää auki unen aikana. CPAP-hoidon aloitus kuuluu keuhkotaudeille. a: Kirurgisia hoitoja (esim. hypoglossushermon stimulaatio, maxillomandibulaarinen eteenpäin siirto, uvulopalatofaryngoplastia) harkitaan vain, jos CPAP-hoito ei sovi tai on tehoton, tai lisähoitona vaikeissa tapauksissa. c: Potilas ei ole merkittävän ylipainoinen (BMI 25), mutta kehonrakenteesta riippuen voi suositella urheilun lisäämistä kylläkin. Tilannetta ei kylläkään voi vain jäädä seuraamaan, koska uniapnean CPAP-hoito on indikoitua. d: Leukojen siirtäminen eteenpäin lisää nielun ilmatilaa. Varsin suuri yksimielisyys vallitsee siitä, että riittävän radikaalisti toteutettu molempien leukojen yhtäaikainen siirto eteenpäin on uniapnean tehokkain kirurginen toimenpide trakeostomian ohella. Leukaosteotomialeikkaukset ovat mahdollisesti indikoituja, jos muut temput eivät auta, mutta jos tällaisen haluaisi ensilinjan hoitona esim. looksmaxxing-syistä, niin julkinen puoli ei harmillisesti sitä kustanna. 3.3 Opettaja valittaa sisäilmaongelmista Vastaanotollesi tulee 40-vuotias nainen, joka työskentelee opettajana. Potilaalla on jo useamman kuukauden ajan esiintynyt kroonista nuhaa, silmien ärsytysoireita, yskää, ääniongelmia sekä väsymystä. Potilas liittää oireet vahvasti työpaikalla oleiluun. Työpaikalla epäillään kosteusvauriota. Loma-aikana oireisto helpottaa. Mikä seuraavista väittämistä pitää paikkaansa? Terveydensuojelulain mukaan rakennuksen rakenteiden home- tai mikrobikasvu on terveyshaitta, mikä pitää korjata, vaikka kukaan altistuneista rakennuksen käyttäjistä ei oireilisi. Työterveyshuolto ja työsuojeluviranomaiset vastaavat työpaikkojen tutkimisista kosteusvauriota tai muuta sisäilmaongelmaa epäiltäessä. Useimmiten kosteusvaurioon liittyvän oireilun taustalla on mikrobiallergia tyypillisesti homeelle, mikä pystytään osoittamaan seerumin spesifien IgE-vasta-aineiden määrityksellä. Kosteusvaurioon liittyvää allergista nuhaa epäiltäessä seerumin mikrobi-IgE-määritykset suunnataan altistumistietojen perusteella Solution. Vastaus b Työpaikan sisäilma- ja kosteusvaurioepäilyjen selvittämisestä vastaa ensisijaisesti työnantaja yhteistyössä kiinteistön omistajan/haltijan ja työterveyshuollon kanssa. Työntekijän tulee ilmoittaa havainnoistaan esihenkilölle ja työsuojeluvaltuutetulle. a: Terveydensuojelulaki koskee kyllä rakennusten terveyshaittoja, mutta työpaikoilla ensisijainen lainsäädäntö on työturvallisuuslaki. Lisäksi terveyshaitta arvioidaan haitan tai sen vaaran perusteella, ei pelkän löydöksen olemassaolon vuoksi täysin kontekstista irrallaan. c ja d: IgE-välitteinen herkistyminen sisäilman mikrobeille on harvinaista, eikä spesifejä testejä syy-yhteyden varmistamiseksi ole 3.4 Päivystykseen tulee aikuinen potilas, joka on kaatunut liukkaalla jäällä. Vasen etuylähammas on poikki ja teet lähetteen hammaslääkärille. Mikä on hampaan numero? 32 21 12 41 Solution. Vastaus b Kansainvälisen käytännön mukaisesti hampaat tunnistetaan numeroparilla. Numeroparin ensimmäinen numero kuvaa sitä leukaneljännestä, jossa hammas sijaitsee (pysyvässä hampaistossa neljännekset 1–4 ja maitohampaistossa 5–8). Toinen numero kuvaa hampaan järjestysnumeroa keskiviivasta taaksepäin. 3.5 Mikä seuraavista ei liity Menieren tautiin? Valitse yksi. Fluktuoiva kuulonalenema Sykkivä tinnitus Sensorineuraalinen kuulonalenema Huimaus Solution. Vastaus b Tinnitus ei ole sykkivää (viittaa erityisesti verisuoniperäiseen syyhyn), vaan enemmänkin matalataajuista suhinatyyppistä. Ménièren tauti = idiopaattinen endolymfaattinen hydrops. Tasapainoelimen estetilojen, peri- ja endolymfan ionipitoisuuksien ajatellaan häiriintyvän ja sen seurauksena tasapainoelimen toiminta häiriintyy kohtauksellisesti. Ménièren taudin diagnoosi perustuu kliiniseen kuvaan ja tyypilliset oireet voi muistaa muistisäännöstä 4H: Huimaus (voimakas kiertohuimaus); kohtaukset kestävät tyypillisesti n. 20min-12t (vrt. BPPV, jossa huimaus kestää tyypillisesti n. 5-30s ja vrt. vestibulaarineuriitti, jossa oireet ovat jatkuvia eikä kohtauksittaisia) Humina (suhina, paineen tunne korvassa) Huonokuuloisuus matalilla äänillä (sensorineuraalinen); Jos potilaan oireisto muistuttaa Ménièren tautia, mutta ei todeta kuulonalenemaa, tulee migreeniin liittyvä huimaus pitää mielessä. Kuulonalenema on alkuun kohtauksittaista, mutta lopulta etenee pysyväksi. Tauti ei kuitenkaan kuurouta korvaa täysin. Yleensä alkaa unilateraalisena (vain toisessa korvassa), mutta etenee suurella osalla bilateraaliseksi Huonovointisuus, oksentelu 3.6 24-vuotiaalla lääketieteen opiskelijalla on ollut 5 vrk ajan kurkkukipua, nenän tukkoisuutta, räkäisyyttä sekä yskää. Hän epäilee akuuttia poskiontelotulehdusta ja haluaa sen vuoksi, että CRP tarkistettaisiin. Mitä mieltä olet tästä? Akuutin sivuontelotulehduksen diagnoosia ei tulisi tehdä pelkästään oireiden ja löydösten perusteella. Luotettava diagnoosi edellyttää lisäksi tulehdusarvojen tarkistusta. CRP:n avulla pystytään erottamaan virusperäinen ja bakteeriperäinen rinosinuiitti toisistaan. CRP:n sensitiivisyys ja spesifisyys ovat riittämättömiä akuutin sivuontelotulehduksen diagnosoimiseen. CRP on hyvä tarkistaa, koska sen avulla pystytään melko luotettavasti arvioimaan mahdollisen sivuontelotulehduksen voimakkuutta. Solution. Vastaus c CRP on tarpeeton rinosinuiitin diagnostiikassa. Se ei luotettavasti erottele virus- ja bakteeriperäistä rinosinuiittia, koska useimmissa tapauksissa virusinfektioiden ja lievien bakteeri-infektioiden CRP-arvot voivat olla samankaltaisia. CRP ei myöskään arvioi luotettavasti sinuiitin “voimakkuutta” kliinisen oireiston perusteella – oireet ja kliininen löydös kertovat paremmin potilaan tilasta. a: Akuutin sivuontelotulehduksen diagnoosi tehdään ensisijaisesti juuri oireiden ja löydösten perusteella. Akuutti bakterielli rinosinuiitti voidaan diagnosoida kliinisesti, jos seuraavat kriteerit täyttyvät: Potilaalla on sivuontelotulehduksen oireita ja erityisesti siis märkäistä eritettä + joko nenän tukkoisuutta tai kasvojen kipua/paineen tunnetta tai hajuaistin menetystä ja tämän lisäksi joku näistä: Oireet kestäneet pitkään (kriteeristöstä riippuen 7-10vrk) Tapahtuu oireiden lievittymistä aluksi, mutta sitten taas oireiden pahentumista (ns. double sickening) Vaikeita oireita ainakin 3 vrk (korkea kuume/hampaisiin säteilevää kipua/voimakas kasvojen kipu) 3.7 Peitteinen tonsilliitti ja äkillinen voinnin huonontuminen Vastaanotollasi terveyskeskuksen päivystyksessä tutkit potilasta, jolla on peitteinen voimakasoireinen tonsilliitti. Potilaalla on myös kaulan imusolmukkeissa turvotusta ja arkuutta ja korkea (yli 39 astetta) kuume. Tutkimuksen jälkeen potilaasi on siirtymässä odottelemaan verikoevastauksia, melko äkillisesti alkaa voida huonosti. Mitkä asiat statuksessa mahdollisesti herättävät huolesi? nopea syke (yli 90/min) hengitys yli 10/min yskä korkea verenpaine Solution. Vastaus a Potilaalla on vaikeahko infektio (voimakasoireinen tonsilliitti, korkea kuume, imusolmukesuurentumat) ja äkillinen voinnin huononeminen → pitää ajatella sepsistä ja jopa septiseen shokkiin etenemistä. Takykardia on yksi sepsiksen varhaisista merkeistä, kun sydän yrittää kompensoida heikkoa perfuusiota. b: Yli 10/min on lähes normaalia hengitystiheyttä, normaali 12-20. Takykardia olisi tyypillisempää komplisoituneelle infektiolle. c: Perus yskä ei ole sepsiksen tai äkillisen hemodynaamisen romahtamisen keskeinen merkki d: Päinvastoin matala verenpaine olisi erittäin huolestuttava hemodynaamisen kollapsin kannalta 3.8 Mikä seuraavista äänihuulten atrofiaa koskevista väittämistä on oikein? Esiintyvyys lisääntyy iän mukana. Tyypillistä äänihuulien liikkeiden hidastuminen. Äänihuulissa nähdään epäsymmetrinen liike. Synnynnäinen äänen käheyden aiheuttaja Solution. Vastaus a Äänihuulten atrofia on hyvin tyypillistä ikääntyessä ja on ikääntymiseen liittyvä normaali ilmiö. Se aiheuttaa äänen käheyttä -&gt; presbyfonia eli ikäkäheys, jossa ääni muuttuu pikku hiljaa iän myötä hiljaisemmaksi ja vuotoisemmaksi. Käheyden aiheuttaa äänihuulen mediaalireunojen kovertuminen (atrofia), jolloin äänihuulia on vaikea saada tiiviisti yhteen. Hoitona useimmiten riittää, että antaa potilaalle tiedon käheyden hyvänlaatuisesta. Tilanteissa, joissa äänihuulen atrofia johtaa hankalaan kommunikaatio-ongelmaan, on sitä viime vuosina lisääntyvässä määrin hoidettu äänihuulia täyttävällä injektiolla. Kuvassa näet mediaalista kovertumista atrofiasta johtuen 3.9 Toteat 45-vuotiaalla puoli vuotta nenän tukkoisuudesta kärsineellä miehellä nenässä molemmin puolin nenäpolypoosin. Mitä nenäpolypoosilla yleensä tarkoitetaan? Nenää tukkivaa neoplastista tuumorimassaa Kroonista polypoottista riniittiä Kroonista polypoottista rinosinuiittia Kroonista poskiontelotulehdusta Solution. Vastaus c Nenäpolypoosi eli nenän polyyppitauti on krooninen limakalvon tulehdussairaus, jossa limakalvo turpoaa ja limakalvopullistumia työntyy nenäkäytävään. Sitä pidetään yhtenä kroonisen rinosinuiitin muodoista. Nenäpolyypit ovat lähtöisin seulalokerostosta, joskus harvoin poskiontelon limakalvosta (ns. koanaalipolyyppi) Polyypit ovat muuta limakalvoa vaaleampia, imukärjellä tunnustellen pehmeitä ja liikkuvia eikä niissä ole kosketustuntoa. Polyyppejä on molemminpuolisesti! 3.10 Nuori nainen valittaa keväisistä nuhaoireista 25-vuotias nainen, joka työskentelee päiväkodissa, tulee huhtikuussa vastaanotollesi toista viikkoa jatkuneen voimakkaan oireilun vuoksi. Nenä on tukossa, kutisee ja vuotaa kirkasta eritettä. Myös silmät vuotavat ja ovat turpeat. Kertoo useampana keväänä kärsineensä vastaavista oireista. Mikä seuraavista vaihtoehdoista on todennäköisin diagnoosi? Adenovirusinfektio, joka peräisin päiväkodin lapsilta Allerginen rinokonjunktiviitti Sisäilmaongelma työpaikalla Vasomotorinen nuha ja siihen liittyvä konjunktiviitti Solution. Vastaus b Allergisen nuhan yleisimpiä oireita ovat nenän ja silmien valuminen ja kutina, aivastelu ja nenän tukkoisuus. Nenän ja silmien affisioituminen -&gt; rinokonjunktiviitti. Allergista nuhaa laukaisevista allergeeneista yleisimmät Suomessa ovat siitepölyt (erityisesti koivu, leppä, heinät ja pujo), ja tämän takia oireet usein alkavat keväisin. a: Adenovirus aiheuttaa usein nuhaa ja silmäoireita, mutta akuutti virusinfektio kestää yleensä vain 7–10 päivää eikä ole ihan yhtä toistettavissa aina keväisin kuin allergiaoireet. c: Voisi aiheuttaa jatkuvia oireita, mutta tällöin oireet eivät rajoittuisi kevääseen vuosittain, vaan jatkuisivat d: Vasomotorinen nuha on ei-allerginen, usein krooninen (tai jonkin ärsykkeen yhteydessä) ja ei-kausiluonteinen, ja kutina ja silmien oireilu ei ole hallitsevaa. 3.11 Nenän virheasento ja kookas septumperforaatio yleissairauden aiheuttamana 67-vuotias nainen tulee vastaanotollesi nenän karstaisuuden ja toistuvien nenäverenvuotojen vuoksi. Toteat nenässä ulkoista virheasentoa sekä kookkaan septumperforaation ja ulseraatioita nenän limakalvoilla. Mihin yleissairauteen tämän kaltaiset löydökset saattavat liittyä? Systeemiseen lupus erythematosukseen Sekamuotoiseen sidekudostautiin Sjögrenin syndroomaan Granulomatoottiseen polyangiittiin Solution. Vastaus d Granulomatoottinen polyangiitti eli GPA (vanhalta nimeltään Wegenerin granulomatoosi; muutettu terminologian yhtenäistämiseksi ja myös koska Friedrich Wegener oli natsi) on pienten suonten pauci-immuuni vaskuliitti (ei siis havaita immuunikompleksien kertymistä tai tyvikalvo-vasta-aineita immunofluoresenssissa; on c-ANCA:an yhteydessä), joka affisioi klassisesti ylähengitysteitä, keuhkoja ja munuaisia. GPA on yleisin ylähengitysteissä esiintyvistä granulomatoottisista tulehduksista. Tämä ylähengitysteiden tulehdus voi aiheuttaa lopulta nenän väliseinämän kookkaan vaurion, joka johtaa tyypilliseen virheasentoon, jota kutsutaan satulanenäksi (nenän rustoinen pyramidi painuu kasaan satulamaisesti). Sen taustalla voi myös olla mm. trauma tai tertiaarinen/kongenitaalinen kuppa. 3.12 Näet posken limakalvoilla poikkeavan limakalvomuutoksen, mikä herättää epäilyn pahanlaatuisesta muutoksesta. Mikä on ensisijainen toimenpide? Lähete potilaan omalle hammaslääkärille Muutoksen valokuvaus ja kontrolli muutaman kuukauden päästä Puudutus ja biopsia Oraalinen kortisonipohjainen suugeeli kahden viikon ajan Solution. Vastaus c Jos suun limakalvomuutos herättää epäilyn pahanlaatuisuudesta, siitä otetaan kudosnäyte paikallispuudutuksessa; varsinkin jos se ei häviä 2–3 viikossa mahdollisten ärsyttävien tekijöiden poistamisen jälkeen. Huom! muista alueista voi ottaa biopsian vapaasti, mutta sylkirauhasmuutoksista ei oteta stanssibiopsiaa eikä muutosta poisteta veitsellä; voidaan ottaa ohutneulanäyte mahdollisesti PTH:ssa. a: Vaikka hammaslääkäri voi tutkia limakalvomuutoksia, kuuluu suun maligniteettiepäilyt pääsääntöisesti yleislääkärin hommiin. b: Tässä odotetaan liian pitkään; yli 3vk ei saa seurailla suun muutoksia ja jos on selvä epäily maligniteetista, otetaan siitä heti biopsia. d: Paikalliset glukokortikoidivalmisteet ovat ensisijainen oireita lievittävä hoito erityisesti punajäkälässä, mutta nyt on epäily maligniteetista, ei voi jäädä hoitamaan tällä tavalla. 3.13 4-vuotiaalla tytöllä on ollut 2 kk ajan jatkuvaa oikeanpuoleista nenän tukkoisuutta sekä märkäistä vuotoa oikeasta sieraimesta. Mikä seuraavista vaihtoehdoista on todennäköisin etiologia? Juveniili papillooma oikeassa sieraimessa Hammasperäinen rinosinuiitti oikealla puolella Kallonpohjan läpi pullistava meningoseele oikeassa sieraimessa ja siihen liittyvä ingektio Nenän vierasesine Solution. Vastaus d Nenän vierasesineet ovat hyvin yleisiä pienillä lapsilla. Tyypillisiä oireita ovat toispuoleinen tukkoisuus, pahanhajuinen tai märkäinen erite, joskus myös verenvuoto. Oireet voivat olla kestäneet pitkäänkin. Vierasesineet löytyvät tällöin usein alempien nenäkäytävien alueelta ja ovat yleensä helposti nähtävissä nenäpeilillä. Yleisesti otettuna nenän kasvaimet (niin hyvänlaatuiset kuin pahanlaatuisetkin) ovat harvinaisia sekä aikuisilla että lapsilla. a: Todella harvinaisia. Lapsilla hyvänlaatuiset nenätuumorit ovat yleesä juveniileja angiofibroomia (angiofibroma juvenilis) ja ne ovat pääsääntöisesti puberteetti-ikäisillä pojilla esiintyvä hyvänlaatuinen kasvain, jonka etiologiaa ei täysin ymmärretä. Se alkaa tavallisesti nenän takaosan sivuseinämän kudoksesta, lähellä arteria sfenopalatinaa. Ensimmäisiä oireita ovat nenän tukkoisuus, nenäverenvuoto sekä välikorvaoireet (korvien lukkoisuus, kipu) korvatorven tukkeutumisen seurauksena. Jos murrosikäisellä potilaalla ilmenee edellä mainittuja oireita, juveniili angiofibrooma on otettava huomioon. Vaikka kasvain on hyvänlaatuinen, se voi syövyttää ympäröiviä rakenteita ja edetä kallon sisälle, jolloin se voi painaa aivohermoja. Tyyppioireina ovat tuolloin näköoireet (näön heikkeneminen tai kaksoiskuvat) näköhermon puristuksen seurauksena. b: Hammasperäinen sinuiitti on harvinainen (vaikka ei täysin mahdoton) 4-vuotiailla, koska hampaat eivät ole vielä puhjenneet kunnolla eikä isot sivuontelot ole vielä kunnolla kehittyneet. c: Nenän neuroektodermaaliset kehityshäiriöt ovat muutoksia, jotka hernioituvat kallonpohjan luuaukkojen kautta nenän alueelle. Meningoseele sisältää aivokalvoa ja likvoria ja enkefalomeningoseele lisäksi aivokudosta. Hernioituminen voi tapahtua nenän ulko- tai sisäpuolelle. Voi aiheuttaa kirkasta CSF:n vuotoa. Painettaessa muodostuma usein reponoituu aivojen puolelle ja on näin erotettavissa glioomasta. Muutos saattaa muistuttaa nenäpolyyppia. On hyvä muistaa, että lapsilla polyypit ovat erittäin harvinaisia. Sen vuoksi lasten nenänselän tai nenäontelon pehmeästä massasta ei pidä ottaa koepaloja. Potilas lähetetään erikoissairaanhoitoon nasoskopiaa, TT- ja MRI- tutkimuksia varten. Hoito on leikkaus, joka tehdään yhteistyössä neurokirurgian ja KNK-yksikön kanssa. 3.14 Toiminnallinen äänihuulisalpaus on tavallisin keski-ikäisillä naisilla. voi provosoitua aerobisessa liikunnassa. aiheuttaa ekspiratorisen hengenahdistuksen tunteen. aiheuttaa pitkittyessään pysyviä kurkunpäämuutoksia. Solution. Vastaus b Toiminnallisella äänihuulisalpauksella tarkoitetaan tilannetta, jossa äänihuulet liikkuvat hengityksen aikana epätarkoituksenmukaisesti. Oireena on sisäänhengityksen vaikeutuminen tai salpautuminen kokonaan salpautuminen usein voimakkaan rasituksen aikana; myös hengitystieinfektiot, henkisesti ahdistava tilanne (esim. esiintymisjännitys) tai voimakkaat tuoksut voivat provosoida kohtauksen. Ilmenee useimmiten nuorilla tai nuorilla aikuisilla, useammin naisilla. Ei ole harvinainen ilmiö, jopa n. 5-10%. Tyypillisesti siis rasituksen aiheuttamaa eli exercise-induced vocal cord dysfunction (VCD) tai exercise-induced laryngeal obstruction (EILO). Toiminnallinen äänihuulisalpaus tulisi diagnosoida tutkimalla äänihuulet ja kurkunpää mieluiten kohtauksen aikana. Aina tämä ei onnistu. Tilannetta voidaan myös provosoida tekemällä äänihuulitähystys kuntopyöräillessä. Vaikka toiminnallinen äänihuulisalpaus ei ole vaarallinen, kohtaus voi olla hyvin ahdistava ja pelottava. Jotkut ihmiset lopettavat hengästyttävän liikunnan harrastamisen kohtausten pelossa. Tämä ei kuitenkaan ole tarpeen. Kohtaus saadaan helpottamaan rauhallisella palleahengityksellä, jossa hengitetään rauhallisesti nenän kautta sisään ja hitaasti osittain suljettujen huulten välistä ulos. Asiaan perehtynyt puheterapeutti on usein avainasemassa oireiden hallinnassa. Mahdolliset taustalla olevat ahdistusoireet on myös syytä hoitaa asianmukaisesti. Hyvin hankalissa ja elämää rajoittavissa tilanteissa voidaan harkita kurkunpään botuliinihoitoa. Useimmiten jo tieto oireiden aiheuttajista ja toiminnallisen äänihuulisalpauksen mekanismien ymmärtäminen helpottaa oireita. c: Aiheuttaa ensisijaisesti sisäänhengityksen ongelmia, kun äänihuulet ovat liiallisessa adduktiossa ja ilmavirta on vähäisempää. d: Ei aiheuta pysyviä muutoksia 3.15 Ihon okasolusyövän eli levyepiteelikarsinooman suositeltavin hoito on laser fotodynaaminen terapia (PDT) leikkaus jäädytys- eli kryohoito Solution. Vastaus c Okasolusyövän ensisijainen hoito on aina poisto leikkaamalla. Pienen riskin okasolusyöpä suositellaan leikattavaksi 5 mm:n leikkausmarginaalilla ja suuren riskin 10 mm:n leikkausmarginaalilla. Leikkaus tehdään ESH:ssa (vrt. nodulaarinen basaliooma joka usein voidaan leikata PTH:ssakin). Ihosyöpien osaaminen ei kuulu pelkästään kirran tai ihotautin kurssille, ihosyöpiä voi olla myös pään ja kaulan alueella -&gt; KNK-kurssillakin kysymykset vapaata riistaa. a: Laser ei sovellu varmaksi, radikaaliksi hoitomuodoksi SCC:ssä, koska syövän syvyys voi jäädä kontrolloimatta b: Ihon okasolusyöpä voi kehittyä suoraan terveen näköiselle iholle, mutta useammin se kehittyy esiasteeseen, joita ovat aktiininen keratoosi eli solaarikeratoosi ja carcinoma in situ eli Bowenin tauti. Laaja-alaisten ja kookkaiden tai kosmeettisesti näkyvillä alueilla sijaitsevien aktiinisten keratoosien ja in situ -karsinoomien hoidoksi suositellaan ensisijaisesti fotodynaamista (PDT) eli valoaktivaatiohoitoa d: Pienikokoisten ja yksittäisten aktiinisten keratoosien ja in situ -karsinooman (Bowenin taudin) ensisijainen hoito on ihon jäädytyshoito (kryohoito ihotaudeilla). 3.16 Akuutin bakteriellin rinosinuiitin antibioottihoito 27-vuotiaalla miehellä alkoi 10 vrk sitten flunssaoireisto. Viimeisten parin päivän ajan hänen nenänsä on ollut täysin tukossa ja nenäerite on muuttunut paksummaksi. Lisäksi poskia pakottaa, päätä särkee ja eilen nousi myös kuume ad 38 astetta. Potilaalla ei ole tiedossa lääkeaineallergioita. Toteat nielun takaseinämässä limavanan. Epäilet bakteeriperäistä poskiontelotulehdusta. Päädyt aloittamaan antimikrobisen lääkehoidon. Mikä on ensisijainen antibioottivalintasi? Sulfa-trimetopriimi Amoksisilliini Atsitromysiini Kefaleksiin Solution. Vastaus b Akuuttia bakteeriperäistä rinosinuiittia tulisi epäillä, jos flunssaoireet eivät helpota n. 7-10vrk kuluessa. Akuutti bakterielli rinosinuiitti voidaan diagnosoida kliinisesti, jos seuraavat kriteerit täyttyvät: Potilaalla on sivuontelotulehduksen oireita ja erityisesti siis märkäistä eritettä + joko nenän tukkoisuutta tai kasvojen kipua/paineen tunnetta tai hajuaistin menetystä ja tämän lisäksi joku näistä: Oireet kestäneet pitkään (kriteeristöstä riippuen 7-10vrk) Tapahtuu oireiden lievittymistä aluksi, mutta sitten taas oireiden pahentumista (ns. double sickening) Vaikeita oireita ainakin 3 vrk (korkea kuume/hampaisiin säteilevää kipua/voimakas kasvojen kipu) Lieväoireisen äkillisen sivuontelotulehduksen hoitoon ei aina suositella antibiootteja, ja hoidetaan ensisijaisesti oireenmukaisesti eli supistavalla nenäsuihkeilla (dekongestantit kuten ksylometatsoliini tai pseudoefedriini), nenäkannulla ja nenäkortikosteroidilla. Tarvittaessa nenäöljy. Flunssaan ja sivuontelotulehdukseen liittyviä särkyoireita voidaan helpottaa tulehduskipulääkkeillä. Voimakasoireisissa äkillisissä bakteeriperäisissä sivuontelotulehduksissa voidaan käyttää antibioottihoitoa ja ensisijaiset ab-vaihtoehdot ovat amoksisilliini, amoksisilliini-klavulaanihappo tai doksisykliini. Erityistapauksissa voidaan antaa sulfa-trimetopriimia, kefalosporiinia tai makrolidia. 3.17 Mikä menetelmä Suomessa on yleisimmin käytössä vastasyntyneiden kuulonseulonnassa? Pienoisaudiometria Otoakustisen emission mittaus Stapedius refleksin mittaus Aivorunkovasteiden mittaus Solution. Vastaus b Otoakustisen emission mittaus (OAE, TEOAE) on Suomessa yleisin vastasyntyneiden kuulonseulontamenetelmä. Simppelisti sanottuna OAE-tutkimuksessa sanotaan klik korvaan ja kuunnellaan mitä korva sanoo takaisin. Korvaan lähetetään ääni, joka aiheuttaa sisäkorvan ulkokarvasolujen supistumisen. Supistuessaan ne aiheuttavat tyvikalvon (basilaarimembraanin) värähtelyn, joka puolestaan synnyttää hyvin heikon äänen. Tämä ääni johtuu korvan värähtelysysteemiä pitkin ulospäin ja tätä ääntä kuunnellaan (ääni on kuitenkin niin heikko, että se voidaan havaita ja erottaa ympäristön äänistä vain suorittamalla useita mittauksia ja summaamalla niiden tulokset, jolloin taustahäly nollautuu pois). Jos saadaan vaste, niin korvassa on likimain normaali kuulo. Vastetta ei saada esiin, jos korvassa on konduktiivinen (johtumistyyppinen) kuulovika tai sisäkorvaperäinen kuulovika ylittää 40 dB. Jos TEOAE-tutkimuksessa ei vastetta (noin 4% vääriä positiivisia), niin vastasyntyneelle tehdään seuraavaksi AABR, joka puolittaa seulaan jäävien määrän (n. 2%). Vastasyntyneiden kuulonseulonta tehdään siis 1.–2. syntymän jälkeisenä päivänä ensisijaisesti TEOAE-tutkimuksella ja jos seulaa ei läpäistä niin tehdään AABR-tutkimus. (TE)OAE tai AABR + kummastakin korvasta riittää terveille lapsille, keskolassa 3/4 hyväksyttyä (esim. OAE+/+ ja aABR +/-) riittää. Terveillä lapsilla kielen normaalin kehityksen edellytys on siis normaali kuulo ainakin toisessa korvassa. AABR tarkoittaa automaatti-ABR-tutkimusta eli automaattista aivorunkoaudiometriaa. Lyhyesti sanottuna: sanotaan ”klik” korvaan ja mitataan koska “lamppu” syttyy korvien välissä. Tutkimuksessa rekisteröidään kuulohermosta ja aivorungosta peräisin olevia sähköisiä tapahtumia. Mittaukset tehdään kallon pintaan asetetuin pintaelektrodein. Vasteet tulevat esiin 1–15 ms kuluttua ärsykkeen alusta. 3.18 Mikä seuraavista EI ole tyypillinen akuutin nielurisatulehduksen aiheuttajamikrobi? G-ryhmän beetahemolyyttinen streptokokki Adenovirus Hemofilus Influenzae Sytomegalovirus Solution. Vastaus c Hemofilus Influenzae (non-typeable) on erityisesti tyypillinen välikorvatulehduksen aiheuttaja. Jos puhutaan tyypistä b, niin se on klassinen epiglottiitin aiheuttaja. a: Yleisin akuutin nielurisatulehduksen bakteeriaiheuttaja on A-ryhmän beetahemolyyttinen streptokokki (GAS, Strep. pyogenes), mutta myös ryhmät C ja G voivat aiheuttaa ja tulevat esille streptokokkiviljelyissä. b: Adenovirus on yleisin tonsilliittia aiheuttava virus d: CMV voi aiheuttaa mononukleoosityyppisen taudinkuvan (harvinaisemmin kuin EBV) 3.19 Mikäli potilaan ilmateiden varmistaminen ei hätätilanteessa onnistu supraglottisin välinein eikä intubaatiobalmiutta ole haet ulottuvillesi puudutetta ja intubaatioputken otat esiin veitsen, sakset ja larynksmaskin teet viillon kaulan iholle ja palpoit trakean rustorakenteiden välistä kohdan cricothyrotomialle palpoit potilaan kaulan ja avaat veitsellä ihon ja membrana cricothyroidean, jonka läpi asetat intubaatioputken trakeaan Solution. Vastaus d Koniotomia eli hätätrakeostomia tehdään hätätilanteessa, jossa potilasta uhkaa tukehtuminen ylähengitystie-esteen takia ja mahdollista vierasesinettä ei ole saatu poistettua ja kun intubointi tai ventilaatio maskilla ei onnistu/ole valmiutta siihen. Koniotomiassa avaus henkitorveen tehdään kilpiruston ja rengasruston välistä lig. cricothyroideumin läpi yhden poikittaisen viillon kautta. Avauksen jälkeen aukosta työnnetään henkitorveen ohut intubaatioputki tai pieni trakeostomiakanyyli 3.20 Milloin lapselle tehdään tonsillotomia? Lapsella on toistuvia korvatulehduksia Lapsella on suurentuneet, obstruktiota aiheuttavat nielurisat Lapsella on nielupaise Lapsella on puheen kehityksen häiriö Solution. Vastaus b Lapsilla tavallisimpia nielurisojen leikkausaiheita ovat risahypertrofiaan liittyvät obstruktiiviset oireet, aikuisilla taas toistuvat nielutulehdukset ja pitkäaikainen nielurisatulehdus. Nielutulehdusten takia tehtävässä nielurisojen poistossa tehdään ensisijaisesti tonsillektomia (nielurisojen kokopoisto), kun taas obstruktiivisten oireiden hoidossa nykyään pääasiassa tonsillotomia (osapoisto). Jos lapsella todetaan kookkaiden risojen aiheuttamia pitkäkestoisia oireita, voidaan harkita nielu- ja/tai kitarisaleikkausta. Lähettämiskriteerinä: lapsella on todettu suurentuneet nielurisat ja/tai kitarisa (todettu tai epäily) ja lapsella on risoista johtuvia, haittaavia oireita pitkäkestoisesti (useiden kuukausien ajan). Tavanomaisia oireita lapsilla ovat jatkuva kuorsaus, unenaikaiset hengityskatkokset, jatkuva nenän tukkoisuus, suuhengitys ja nielemisvaikeudet. Jos oireet ovat lievät tai oireena pelkästään nenän tukkoisuus, on hyvä tehdä ensin hoitokokeilu nenään suihkutettavalla glukokortikoidilla ja/tai montelukastilla (esim. 1-3 kk). Oireet usein helpottavat infektiokauden jälkeen, joten oireita voi hyvin seurata kesän yli. 3.21 Karhea kurkku ja muutos kurkunpäässä 50-vuotiaalla miespotilaalla on ollut yli kuukauden ajan karheuden tunnetta kurkussa, lievä käheys ja pistävä tunne vasemmalla kurkunpään tasolla. Peilillä näet kurkunpään takaosassa pyöreän pallomaisen, sileäpintaisen muutoksen. Koska kyseessä on todennäköisesti äänihuulen granulooma, sinun tulee antaa äänen käytön ohjantaa ja lähettää potilas korvalääkärin tutkittavaksi II-kiireellisellä lähetteellä. Koska kyseessä on todennäköisesti äänihuulen granulooma, sinun tulee antaa äänen käytön ohjantaa, jäädä seuraamaan tilannetta ja pyytää potilas kontrolliin 4 vko kuluttua. Koska kyseessä on todennäköisesti maligniteetti, sinun tulee lähettää potilas korvalääkärin tutkittavaksi I-kiireellisellä lähetteellä. Koska kyseessä on todennäköisesti maligniteetti, sinun tulee lähettää potilas korvalääkärin tutkittavaksi päivystyslähetteellä. Solution. Vastaus c Pitkittynyt käheys &gt;3 viikkoa -&gt; aina maligniteettiepäily, varsinkin nyt kun visuaalinen todiste muutoksesta (vaikka ei olekaan ns. tyypillisen pahanlaatuisen näköinen). Potilas tulee lähettää korvalääkärille nopeaan arvioon. a-b: Äänihuulen granulooma esiintyy yleensä äänihuulilla, ei kurkunpään takaosassa, ja liittyy usein äänen väärinkäyttöön tai refluksiin. d: Ei ole päivystyksellinen asia, ellei ole hengitysteiden tukkeutumisen riskiä. 3.22 Vastaanotolle tulee 3-vuotias lapsi, jonka äiti epäilee lapsella korvatulehdusta. Mikä kliininen löydös tukee parhaiten tätä diagnoosia? Kuume yli 38 astetta Liikkumaton pullottava tärykalvo B-viiva tympanometrillä Ylähengitystieoireet ovat kestäneet yli viisi vuorokautta Solution. Vastaus b Äkillisen välikorvatulehduksen (AOM) diagnostiset kriteerit ovat : Tärykalvossa selvät tulehduksen merkit (erityisesti juuri pullotus ja heikentynyt liikuvuus) + Välikorvassa on eritettä + Vähintään yksi yleiseen tai paikalliseen infektioon viittaava oire tai löydös: yleisimmin ylähengitystieinfektioon viittaavat oireet, kuten nuha, yskä, kuume, kurkku- tai korvakipu, kuulon heikkeneminen ja itkuisuus a: Kuume on epäspesifi ja voi liittyä moneen muuhunkin infektioon. c: Tympanometriassa B-tyypin käyrä tarkoittaa käyrää, jossa ei ole eroteltavissa selvää huippuosaa, vaan käyrä on muodoltaan suorahko viiva. Se ei erota eritettä ilman tulehdusta (liimakorva) ja akuuttia tulehdusta. B-viiva voidaan myös nähdä, jos tärykalvossa on reikä tai putki tai mittaus on epäonnistunut. d: Ylähengitystieoireet ovat yleinen altistava tekijä, mutta ei ole sinänsä diagnostinen löydös ja ovat epäspesifisiä, vaikka niitä usein tarvitaankin diagnoosiin. 3.23 Mikä on nielurisatulehduksen yleisin komplikaatio? Epiglottiitti Streptokokkisepsis Aivoinfarkti sisimmän kaulalaskimon märkäisen tromboflebiitin seurauksena Nielupaise Solution. Vastaus d Nielurisan tulehdus voi edetessään aiheuttaa nielurisoja ympäröivän kudoksen selluliitin eli peritonsilliitin ja edelleen nielupaiseen (eli peritonsillaarisen absessin). Todetaan useimmiten toispuolisena turvotuksena ja voimakkaana kurkkukipuna n. 3-7pv tonsilliitin/faryngiitin alusta. Ilmenee erityisesti nuorilla aikuisilla, mutta voi esiintyä minkä ikäisellä potilaalla tahansa. Vaikeassa tilanteessa mahdollinen leukalukko (trismus), puuromainen (hot potato) puhe ja nielemisen vaikeudesta johtuva kuolaaminen; uvula voi olla devioitunut toiselle puolelle a: Eri sairaus eikä siten ole tyypillinen tonsilliitin komplikaatio. Epiglottiitti tarkoittaa kurkunkannen tulehdusta ja on klassisesti Haemophilus influenzae tyyppi b:n aiheuttama. Rokotusten myötä se on vähentynyt ja nykyään Suomessa varsinkin aikuisilla esiintyy enemmänkin ns. supraglottiittia, joka liittyy muihinkin alueen rakenteisiin. Epiglottiitti/supraglottiitti ovat vaarallisia ja johtavat nopeasti hengitysteiden tukkeutumiseen. b: Mahdollinen mutta harvinainen c: Aivoinfarkti sisimmän kaulalaskimon märkäisen tromboflebiitin seurauksena tarkoittaa Lemierren oireyhtymää. Se on harvinainen komplikaatio, vaikka onkin mahdollinen varsinkin retrofaryngeaaliabsessin aiheuttamana. 3.24 Nenävammapotilaalla nopeaa (samana päivänä tapahtuva) korvalääkärikonsultaatiota edellyttävä diagnoosi on ulkoinen mustelma nenänselän iholla virheasennossa oleva nenämurtuma septumhematooma alakuorikkolimakalvojen punoitus Solution. Vastaus c Nenän väliseinän hematooma hoidetaan päivystyksellisesti infektioriskin ja väliseinän myöhemmän paksuntumisen tai ruston tuhoutumisen riskin takia. Kannattaa huomioida, että hematooma voi ilmaantua 1-2 vuorokauden viiveellä oireillen lisääntyvällä tukkoisuudella ja kivulla. Nenän rustoisen ns. keskiholvin vammoihin voi liittyä nenän sivuprofiilissa näkyvä madaltuma tai nenän selkä voi olla leventynyt. Eturinoskopiassa saattaa näkyä rustovamman merkkinä mustelmaa väliseinäruston alueella tai rusto voi olla paljaana Nenämurtumat kuuluu lähettää päivystyksellisesti ESH-korvalääkärille, jos on avomurtuma tai nenän väliseinän vamma/hematooma (tai mahdollisesti vielä ne murtumat, joissa ei ole ehtinyt turvotusta vielä kohoamaan). Muut murtumat kannattaa lähettää siinä vaiheessa, kun turvotus on laskenut. Vasta tällöin nenän asentoa pystyy luotettavasti arvioimaan. Nenämurtuma reponoidaan paikallispuudutuksessa korvaklinikassa tarvittaessa joko ennen turvotuksen muodostumista tai tavallisimmin heti, kun turvotus on laskenut, mieluiten n. viikon sisällä vammasta. Täten jos potilaalla on vamman arvioinnin yhteydessä jo merkittävä turvotus, tehdään 1-7pv lähete korvaklinikalle arvioon. 3.25 Tärykalvoputket molemmin puolin, nyt korvatulehdusepäily Äiti tuo vastaanotolle 2.5-vuotiaan tytön, jolla on laitettu toistuvien välikorvatulehdusten vuoksi tympanostomiaputket 5 kuukautta aikaisemmin. Tytöllä on ollut kolmen päivän ajan flunssaa: nuhaa, lievää yskää ja lämpöä, ja nyt hän on valitellut oikeaa korvaa kipeäksi sekä syönyt vähän huonommin. Äiti haluaa tietää, onko putket vielä paikallaan ja onko taas mahdollisesti tullut korvatulehdus. Tutkittaessa yleisvoinniltaan hyväkuntoinen, mutta räkäinen, niiskutteleva lapsi, joka ei oikein malta pitää päätä paikallaan. Nielu on vähän punoittava. Oikea tärykalvo on myös hieman punoittava eikä liikkuvuutta tule esille. Näet tärykalvolla putken vilaukselta, mutta et näe onko putki auki. Tympanometri ei lähde piirtämään käyrää. Vasen korva näyttää siistiltä ja putki vaikuttaa olevan paikallaan, luotettavan näköistä tympanogrammia ei tule tältäkään puolelta. Mitä teet? Ajattelen, että putket ovat todennäköisesti avoimet, kun tympanometri ei ala piirtämään käyrää. Arvioin myös, että oireet ovat aika lievät ja kehotan äitiä antamaan lapselle kipulääkettä sekä tulemaan uudelleen, jos oireet pahenevat tai eivät ala lievittyä parissa päivässä. Aloitan antibioottikuurin, koska anamneesissa on paljon korvatulehduksia eikä oikea tärykalvo liiku. Tärykalvon punoitus ja korvakipu viittaa alkavaan tulehdukseen. Koska lapsi on syönyt huonommin, epäilen streptokokin aiheuttamaa nielutulehdusta ja arvelen, että korvakipu heijastuu nielusta. Otan nieluviljelyn ja aloitan penisilliinikuurin. En aloita antibioottia, mutta epäilen, että oikealta putki on tukkeutunut ja siellä on mahdollisesti eritettä. Teen kiireellisen lähetteen korvalääkärille. Solution. Vastaus a Lapsella, jolla on tympanostomiaputket ja lievät ylähengitystieinfektion oireet sekä korvakipu ilman selkeää otorrea, suositellaan ensisijaisesti oireenmukaista hoitoa ja tarkkaa seurantaa. Kyseessä todennäköisesti virusinfektion aiheuttama korvakipu / limakalvoturvotus b: Liikkumattomuus ei ole luotettava löydös putkikorvassa. Tärykalvon punoitus ei yksin riitä löydökseksi välikorvatulehduksesta ja putkilapsella erite korvasta on välikorvatulehduksen löydös. c: Alle 3-vuotiaalla streptokokki on harvinainen eikä kyseessä oikein ole tyypillinen streptokokin oirekuva, vaikka se ilmeneekin epänormaalisti nuorilla tyypillisesti. d: Tärykalvoputki voi tukkeutua välikorvasta valuneen lima- tai märkäeritteen tai putkituksen jälkeen tihkuneen veren vuoksi. Tukkeutuminen on yleisintä ensimmäisten kuukausien aikana. Putkea voi yrittää liuottaa auki tipoilla, esim. kloramfenikolitipat 1 kerta-annospipetti × 2/päivä viikon ajan. Korvalääkäri voi yrittää puhdistaa putkea mekaanisesti. Tympanometri ei piirrä → viittaa ennemmin avoimeen putkeen kuin tukokseen. 3.26 Mikä seuraavista on tärykalvopiston tärkein indikaatio akuutissa välikorvan tulehduksessa? Kuulon parantaminen Kivun vähentäminen paineisessa tulehduksessa Antibioottihoidon välttäminen Välikorvan ilmastoiminen Solution. Vastaus b Tärykalvopistoa voidaan käyttää vähentämään kipua paineisessa tulehduksessa. Sen avulla on myös mahdollista saada mikrobiologinen viljely välikorvaeritteestä. Tärykalvopistoa suositellaan, jos potilaalla on äkillisen välikorvatulehduksen komplikaatioita kuten kasvohermohalvaus, mastoidiitti tai meningiitti. Parasenteesi on aiheellinen myös, jos potilaalla on jokin immuunivajavuus tai hän heikentyneen yleistilansa vuoksi kuuluu sairaalahoitoon. a: Ei tehdä kuulon parantamiseksi. c: Antibioottia ei vältetä ja se on senteesin lisäksi aiheellista. d: Välikorva kyllä sinänsä ilmastoituu pistossa, mutta tärykalvoputket ovat itse pidempiaikaiseen ilmastointiin soveltuvat. 3.27 Nenän tukkoisuutta ja paineoireita 5kk Vastaanotollesi tulee 42-vuotias mies, jolla on ainakin viiden kuukauden ajan ollut jatkuvaa nenän tukkoisuutta, liman valumista kurkkuun ja paineoireita kasvoilla, oikealla puolella hieman enemmän. Lisäksi hän kokee hajuaistin heikentyneen. Miten hoidat potilasta terveyskeskuksessa? Aloitan setritsiinin po Aloitan mometasonifuroaatti-nenäsumutteen Aloitan ksylometatsoliini-nenäsuihkeen Aloitan amoksisilliinikuurin Solution. Vastaus b Ensisijainen hoito kroonistuneessa poskiontelotulehdusoireilussa on nenään annosteltavat kortikosteroidisuihkeet ja nenän huuhtelu keittosuolaliuoksella. Kliinistä kontrollia suositellaan 1–2 kuukauden kuluttua Kroonisenkin rinosinuiitin hoitoa tulee yrittää esim. kroonisessa rinosinuiitissa PTH:ssakin, jos sitä ei ole ennen tehty. Korvalääkäriä tulee konsultoida poskiontelotulehduksen hoidosta, jos asianmukaisesta hoidosta huolimatta oireet ovat kestäneet yli 12 viikkoa. Kroonisen rinosinuiitin hoidossa keskeistä on huolehtia siitä, että hoito on asianmukaista taudin vaikeusasteeseen ja oireisiin nähden, lääkkeenottotekniikka on hyvä ja liitännäissairaudet, kuten astma ja allergia, ovat tutkittu ja hoidettu. Tupakoinnin lopettaminen on tärkeää. Ärsykkeitä vältetään yksilöllisesti. Mikäli näistä huolimatta oireiden hallinta ei ole riittävää, voidaan potilas lähettää erikoissairaanhoitoon (FESS-harkinta; Functional Endoscopic Sinus Surgery). a: Auttaa allergiseen nuhaan eikä ole kroonisen rinosinuiitin perushoitoa c: Supistava dekongestantti; tarkoitettu vain lyhytaikaiseen käyttöön, koska pitkäaikaisessa käytössä pahentaa tilannetta (rhinitis medicamentosa). d: Krooninen rinosinuiitti ei ole ensisijaisesti ole antibiooteilla hoidettavissa. 3.28 Pojalla pitkittyneet ylähengitystieoireet ja oireiden pahentumista 8-vuotiaalla pojalla on ollut reilun 2 viikon ajan ylähengitystieoireilua. Viimeisten 4 päivän aikana oireilu on pahentunut. Nenä on ollut kovasti tukossa ja molemmin puolin nenästä tulee märkäisen näköistä eritettä. Myös päätä särkee kovasti, kuumetta on ollut ad 39 astetta ja lapsi on ollut varsin voipunut. Toteat nenässä limakalvoturvotusta ja eritettä molemmin puolin sekä nielussa limavanan ja keskimääräistä suuremmat tonsillat. Keuhkot ovat auskultoiden siistit ja CRP 40. Mikä on todennäköisin diagnoosi? Allerginen nuha Akuutti tonsilliitti Toistuva virusinfektio Akuutti rinosinuiitti Solution. Vastaus d Potilaalla on ollut pitkään kestäneet ylähengitystieoireet, jotka nyt ovat pahentuneet viime päivinä (ns. double sickening). On myös osoitettavissa märkäistä eritettä sekä nenä on tukossa -&gt; voidaan diagnosoida kliinisesti akuutti bakteerisinuiitti. CRP-arvo 40 tukee bakteeriperäistä infektiota, mutta ei yksinään riitä erottamaan bakteeri- ja virusinfektiota. Akuutin sivuontelotulehduksen diagnoosi tehdään ensisijaisesti juuri oireiden ja löydösten perusteella. Akuutti bakterielli rinosinuiitti voidaan diagnosoida kliinisesti, jos seuraavat kriteerit täyttyvät: Potilaalla on sivuontelotulehduksen oireita ja erityisesti siis märkäistä eritettä + joko nenän tukkoisuutta tai kasvojen kipua/paineen tunnetta tai hajuaistin menetystä ja tämän lisäksi joku näistä: Oireet kestäneet pitkään (kriteeristöstä riippuen 7-10vrk) Tapahtuu oireiden lievittymistä aluksi, mutta sitten taas oireiden pahentumista (ns. double sickening) Vaikeita oireita ainakin 3 vrk (korkea kuume/hampaisiin säteilevää kipua/voimakas kasvojen kipu) Potilaalle voisi aloittaa antibioottikuurin; esim. amoksisilliini 7vrk (40mg/kg/vrk jaettuna 2 tai 3 annokseen) a: Allergisessa nuhassa ei tyypillisesti ole kuumetta tai märkäistä eritettä eikä voimakasta yleisvoinnin laskua. b: Tonsillat vain hieman suuremmat eikä potilaalla ole selkeää kurkkukipua tai tonsillien peitteitä. Oireet myös painottuvat nenään ja poskionteloihin. c: Tila sopii paremmin bakteerisinuiittiin kuin uuteen virusinfektioon. 3.29 Mikä seuraavista ei esiinny toistuvana kohtauksittaisena huimauksena? vestibulaarimigreeni vestibulaarineuroniitti Menieren tauti TIA Solution. Vastaus b Vestibulaarineuriitti ei esiinny toistuvana, episodisena kiertohuimauksena, vaan aiheuttaa tyypillisesti yhden äkillisen, pitkäkestoisen (päivistä viikkoihin) huimausjakson, joka ei uusiudu. Vestibulaarimigreeni, Ménièren tauti ja TIA voivat kaikki ilmetä toistuvina, episodisina huimauskohtauksina. a: Vestibulaarimigreeni tarkoittaa, että migreenihistorian lisäksi potilaalla on todettavissa episodisia huimauskohtauksia. Kohtauksellinen huimaus migreenipotilaalla voi olla vestibulaari- tai aivorunkomigreeniä. Vestibulaarimigreeni on paljon yleisempi ja joidenkin lähteiden mukaan vestibulaarimigreeni on mahdollisesti yleisin vertigon syy (jopa &gt;2% väestöstä kokee joskus vestibulaarimigreenikohtauksen). Se ei siis ole sama kuin aivorunkomigreeni, joka on paljon harvinaisempi. Vestibulaarimigreenin diagnostiset kriteerit yksinkertaisesti: 1. Vähintään 5 huimausjaksoa, jotka kestävät minuutteja-tunteja-monia päiviä 2. Migreenihistoria 3. Vähintään puolessa vertigokohtauksista on migreenipiirteitä (tyypillinen migreenipäänsärky tai fotofobia/ääniherkkyys tai näköaura) 4. Ei kuulosta toiselta vertigon aiheuttajalta. Monilla potilailla vertigoauraa ei siis aina seuraa päänsärky, mikä vaikeuttaa diagnostiikkaa. Huimauskohtausten kesto vaihtelee suuresti minuutista useisiin päiviin, joillakin jopa monia viikkoja (vestibulaarihuimauksen virallinen huimausjakso rajoittuu kuitenkin 72 tuntiin) c: Ménièren tauti = idiopaattinen endolymfaattinen hydrops. Tasapainoelimen estetilojen, peri- ja endolymfan ionipitoisuuksien ajatellaan häiriintyvän ja sen seurauksena tasapainoelimen toiminta häiriintyy kohtauksellisesti. Ménièren taudin diagnoosi perustuu kliiniseen kuvaan ja tyypilliset oireet voi muistaa muistisäännöstä 4H: Huimaus (voimakas kiertohuimaus); kohtaukset kestävät tyypillisesti n. 20min-12t (vrt. BPPV, jossa huimaus kestää tyypillisesti n. 5-30s ja vrt. vestibulaarineuriitti, jossa oireet ovat jatkuvia eikä kohtauksittaisia) Humina (suhina, paineen tunne korvassa) Huonokuuloisuus matalilla äänillä (sensorineuraalinen); Jos potilaan oireisto muistuttaa Ménièren tautia, mutta ei todeta kuulonalenemaa, tulee migreeniin liittyvä huimaus pitää mielessä. Kuulonalenema on alkuun kohtauksittaista, mutta lopulta etenee pysyväksi. Tauti ei kuitenkaan kuurouta korvaa täysin. Yleensä alkaa unilateraalisena (vain toisessa korvassa), mutta etenee suurella osalla bilateraaliseksi Huonovointisuus, oksentelu d: TIA-kohtaukset (transient ischemic attack) eli ns. mini-stroket voivat toistua ja aiheuttaa lyhytkestoisia huimauskohtauksia, varsinkin jos tämä aivoverenkiertohäiriö kohdistuu takaverenkierron alueelle. 3.30 Vastaanotollesi tulee 38-vuotias mies, joka kertoo kärsineensä pitkään kroonisen rinosinuiitin oireista. Mistä kroonisessa rinosinuiitissa on useimmiten kyse? Kroonisesta tyypin 1 allergisesta reaktiosta nenän ja sinusten limakalvoilla Kroonisesta bakteeri-infektiosta nenän ja sinusten limakalvoilla Kroonisesta sieni-infektiosta nenän ja sinusten limakalvoilla Kroonisesta inflammaatiosta nenän ja sinusten limakalvoilla Solution. Vastaus d Krooninen rinosinuiitti on yli 12 viikkoa kestävä nenän ja sivuonteloiden limakalvontulehdus. jaetaan kahteen pääfenotyyppiin: ei-polypoottiseen (noin 7 %) ja polypoottiseen (noin 3 %) krooniseen rinosinuiittiin. Krooninen rinosinuiitti liittyy hengityselinsairauksiin, kuten toistuvaan flunssaan, akuuttiin rinosinuiittiin, allergiseen ja ei-allergiseen riniittiin, astmaan, kehkoahtaumatautiin, bronkiektasiaan ja keuhkokuumeeseen sekä muihin sairauksiin (hammasvieruskudostulehdus, masennus, kystinen fibroosi, synnynnäinen värekarvojen toimintahäiriö ja immuunipuute). Krooninen polypoottinen rinosinuiitti liitttyy myös tulehduskipulääkkeiden pahentamaan hengitystiesairauteen (NSAID-exacerbated respiratory disease, N-ERD, ASA-intoleranssi, Samterin triadi). Krooniselle rinosinuiitille altistavia tekijöitä ovat myös tupakointi, hengitysilman ärsykkeet, ravitsemus, elintavat ja stressi, koska ne haittaavat mm. limakalvojen mukosiliaarista toimintaa. Kroonisen rinosinuiitin patofysiologia on monitekijäinen. Limakalvon läpäisyesteen häiriö syntyy ympäristötekijöiden (kuten virusten, bakteerien, biofilmien, sienten, allergeenien, tupakoinnin ja muiden toksiinien) sekä perinnöllisten tekijöiden yhteisvaikutuksesta. Tämä johtaa immuunivasteen aktivoitumiseen nenän limakalvolla, tulehduksen käynnistymiseen ja sen pitkittymiseen. Kroonisen rinosinuiitin oireita ovat nenän tukkoisuus, eritteisyys, liman valuminen, kasvojen paineoireet ja hajuaistin heikkeneminen. Diagnoosi tehdään perusterveydenhuollossa ja se perustuu oireisiin ja kliinisiin löydöksiin, kuten nenän limakalvotulehdukseen, limaan ja polyyppeihin sekä rakenteellisten altistavien tekijöiden (nenän väliseinän vinous) arviointiin. 3.31 Bisnesmiehen nenäongelmat 38-vuotias aiemmin Espanjan aurinkorannikolla asunut liikemies hakeutuu Suomeen palattuaan vastaanotollesi nenän karstaisuusongelman vuoksi. Lisäksi ongelmana ovat toistuvat nenäverenvuodot. Anteriorisessa rinoskopiassa toteat septum perforaation. Mikä seuraavista vaihtoehdoista on tunnettu perforaation syy? Runsas opiaattien käyttö Runsas NSAID:n käyttö Runsas kokaiinin käyttö Runsas doksisykliini antibiootin käyttö Solution. Vastaus c Kokaiini on vasokonstriktori, joten lumitöiden tekeminen aiheuttaa paikallista iskemiaa nenän limakalvoilla -&gt; mukoosa- ja rustovaurio -&gt; karstaisuus ja nenäverenvuodot ja lopulta jopa septumperforaatio. Septumperforaatio eli nenän väliseinän reikä on usein sattumalöydös, mutta jos se oireilee niin sen tyyppioireet ovat nenän tukkoisuus, nenäverenvuoto ja nenän karstaisuus. a: Ei aiheuta paikallista nenän limakalvon iskemiaa tai septumperforaatiota b: Lisää vuotoriskiä, mutta ei aiheuta septumperforaatiota d: Ei liity nenän rakenteellisiin vaurioihin 3.32 Pitkään tupakoineella, perusterveellä naisella todetaan äänihuulen T1-kokoluokan epidermoidi karsinooma. Mikä seuraavista väittämistä pitää todennäköisesti paikkaansa? Kasvaimeen liittyy imusolmukemetastaaseja. Kasvain on rajoittunut paikallisesti Kasvaimeen liittyy distantteja metastaaseja. Seurannassa taudin uusiminen on todennäköistä Solution. Vastaus b T1-kokoinen epidermoidikarsinooma äänihuulessa (glottis) on kliinisesti lähes aina paikallinen, eikä siihen liity imusolmuke- tai etäpesäkkeitä diagnoosivaiheessa. T1 tarkoittaa sitä, että tuumori on &lt;2cm suurimmalta ulottuvuudeltaan. Pään ja kaulan alueen syöpien TNM-luokituksessa T-luokka määritetään yleensä seuraavasti: T1 = &lt;2cm suurimmalta ulottuvuudeltaan T2 = 2-4cm suurimmalta ulottuvuudeltaan T3 = 4cm suurimmalta ulottuvuudeltaan T4 = Invasoiva Pienet syövät T1-T2 hoidetaan useimmiten pelkällä paikallisella leikkauksella, mutta joskus myös pelkällä sädehoidolla ja joskus molemmilla. Vaikka uusiutumisriski on olemassa, erityisesti jos potilas jatkaa tupakointia hoidon jälkeen, valtaosa T1-tapauksista pysyy kontrollissa ja uusiutumiset tapahtuvat pääosin ensimmäisen kahden vuoden aikana. Vaikka uusiutumisriski on olemassa, erityisesti jos potilas jatkaa tupakointia hoidon jälkeen, valtaosa T1-tapauksista pysyy kontrollissa ja uusiutumiset ovat suhteellisen harvinaisia. a: Imusolmukemetastaaseja merkattaisiin TNM-luokituksen mukaan N1-N3 ja N0 tarkoittaa, että ei ole imusolmukemetastaaseja c: Etämetastaaseja merkattaisiin TNM-luokituksen M1 ja M0 tarkoittaa, että ei ole metastaaseja d: Laajalle levinneiden kasvainten uusiutumistaipumus on merkittävä, jopa 50 %:n luokkaa 3.33 Molemminpuolisessa alaleukamurtumassa tulee varmistaa, ettei mahdollisesti instabiili alaleuka painu selinmakuulla posteriorisuuntaan ja ettei kieli tuki tajuttoman potilaan hengitystä kasvohermon mandibulahaaraan ole tullut vauriota mahdollisesti instabiili alaleuka siirry anteriorisuuntaan, aiheuttaen myöhemmin työlään purentafysologisen hoidon tarpeen potilaalla ole osteoporoosia, jos pelkkä kaatumistapaturma tai nyrkinisku saa aikaan alaleukamurtuman (ns. lasileukailmiö) Solution. Vastaus a Kriittisin asia on juurikin varmistaa hengitystiet. Molemminpuolisessa murtumassa alaleuka voi retropulsoitua -&gt; Kieli voi painua nieluun → akuutti hengitystieobstruktio b: Yleensä kun puhutaan mandibulaarihaarasta, niin puhutaan trigeminaalihermon haarasta, ei siis kasvohermon haarasta c: Voi kyllä ilmentyä purentaongelmia, mutta hengitystieobstruktio on tärkeämpi d: Kyllä ihan terveelläkin kaatuminen tai nyrkin isku voi saada aikaan murtuman 3.34 Millainen nystagmus liittyy hyvänlaatuiseen asentohuimaukseen Dix-Hallpiken kokeessa? ei liity nystagmusta lyhytkestoinen vertikaalinen nystagmus lyhytkestoinen horisontaalis-rotatorinen nystagmus suuntaa vaihtamaton jatkuva nystagmus Solution. Vastaus c Hyvälaatuinen asentohuimaus (HAH, BPPV) otoliiteista, jotka ovat irronneet kaarikäytäviin -&gt; pään asennonmuutoksissa otoliittien liikkuminen aiheuttaa tuntokarvojen ei-toivottua stimulaatiota -&gt; koetaan huimauskohtaus, joka kestää &lt; 1-2 min. Kohtausten välillä potilas on tyypillisesti aika oireeton ilman pään liikuttamista, mutta jotkut kokevat kohtausten välilläkin lievää instabiliteetin tunnetta. Ei ole todettavissa spontaania nystagmusta. Jos potilaan oirekuva kuulostaa BPPV:ltä ja ei ole todettavissa jatkuvaa nystagmusta, niin voidaan tehdä Dix-Hallpiken koe, jota käytetään posteriorisen kaarikäytävän BPPV:n diagnosoimiseen (Joskus kivi voi olla horisontaalisessa kaarikäytävässä. Tällöin diagnostiikassa käytetään muun muassa Supine roll -testiä tai Rahkon walk-rotate-walk (WRW) -testiä). Dix-Hallpiken suoritus: Potilas istuu tutkimuspöydällä jalat suorina Käännä potilaan pää n. 45 astetta testattavalle puolelle (puoli, jonka oletetaan olevan sairas) Potilas ohjataan makuuasentoon niin, että lopulta pää on tutkimuspöydän yli ja sitä tuetaan 30 asteen ekstensiossa Katso silmiä ja arvioi nystagmusta Kiertohuimaus alkaa testissä sekuntien viiveen jälkeen ja kestää tavallisesti kymmeniä sekunteja. Samalla nähdään vertikaalinen ja sairaan korvan puolelle kiertävä nystagmus. Todellisuudessa siis mikään vastauksista ei oikein ole totta, koska oikea vastaus olisi vertikaalis-rotatorinen nystagmus. Pelkkä vertikaalinen nystagmus on kuitenkin aina yleensä huolestuttavaa sentraalisen huimauksen suhteen -&gt; varmaan tässä väärin. Joissain lähteissä postiivista Dix-Hallpikea myös kuvaillaan horisontaalis-rotatorisena enemmän kuin vertikaalis-rotatorisena, joten se on todennäköisesti tässä oikein. Posteriorisen kaarikäytävän BPPV) voidaan hoitaa ensisijaisesti Epleyn manööverillä, jonka avulla pyritään saattamaan takakaarikäytävän otoliittimassa takaisin vestibulumiin. 3.35 Tupakointiin liittyvä pehmeä äänihuuliturvotus eli Reinken ödeema on tyypillinen nuorille naisille on tyypillinen keski-ikäisille naisille on tyypillinen nuorille miehille on tyypillinen keski-ikäisille miehille Solution. Vastaus b Reinken ödeema tarkoittaa äänihuulten pintaepiteelin alaisen hyytelömäisen Reinken tilan turvotusta eli nestekertymää kroonisen inflammaation vuoksi. Sen taustalla on käytännössä aina pitkäaikainen tupakointi (ja sen lisäksi voi olla ärsyttämässä mm. refluksilaryngiitti ja voimakas äänenkäyttö). Turvotus on yleensä molemminpuolinen. Tyypillistä on karhea, matala, miesmäinen ääni (”viskibasso”); joskus ahtauden tunnetta kurkussa. Esiintyy yleisemmin naisilla kuin miehillä. Molemminpuolinen Reinken ödeema voidaan hyvin jättää hoitamattakin, jos nainen ei koe matalaa alttoääntään tai käheyttään ongelmaksi. Jos hoitoon ryhdytään, pitää tupakointi ensin lopettaa ja vasta sitten tehdä varovainen limakalvon kiristys. 3.36 Pään ja kaulan alueen pahanlaatuisten kasvainen hoidonsuunnittelukokous suosittelee kasvaimen levinneisyysasteen (TNM) perusteella tarvittavaa hoitoa potilaalle. Paikallisen levyepiteelikarsinooman hoitona on yleensä sädehoito ja solunsalpaajat pelkkä leikkaus pelkästään leikkaus tai pelkästään sädehoito tai molemmat leikkaus ja solunsalpaajat Solution. Vastaus c Pään ja kaulan alueen syöpien hoitolinjan päätöstä ohjaa suurelta osin TNM-luokitus ja jopa pelkkä T-luokka; pienet syövät T1-T2 hoidetaan useimmiten pelkällä paikallisella leikkauksella, mutta joskus myös pelkällä sädehoidolla ja joskus molemmilla (esim. usein suuri T2 hoidetaan nykyisin kombinoidulla hoidolla (leikkaus+sädehoito)). Kirurgian lisäksi sädehoito on siis tiettyjen pään ja kaulan alueen syöpien parantava hoitomenetelmä ja useat pienet kasvaimet mm. kurkunpäässä voidaan hoitaa leikkauksen sijaan pelkästään sädehoidolla. Laajat/levinneet kasvaimet (T3-T4 ja/tai N+) hoidetaan useimmiten kombinoidulla hoidolla (kirurgian ja sädehoidon/kemosädehoidon yhdistelmällä) 3.37 Vanhan naisen yskä ja käheä ääni Aune on 75-vuotias hyvävointinen nainen, jolla on perussairautena astma ja verenpainetauti johon lääkityksenä inhaloitava kortikosteroidi ja ace-estäjän ja diureetin yhdistelmävalmiste. Ääni on ajoittain käheä ja hänellä on kuiva yskä. Aamuisin kurkku on kuiva ja nielussa tuntuu sitkeää limaa. Mitä teet ensimmäiseksi? Ohjaan potilaan puheterapeutille ääniterapiaa varten. Tilaan kaulan uä-tutkimuksen struuman poissulkemiseksi. Lopetan nesteenpoistolääkityksen limakalvojen kuivuuden helpottamiseksi. Ohjaan potilaan käyttämään vesipiippua inhaloitavan kortikoidin ottamisen jälkeen Solution. Vastaus d Inhaloitava kortikosteroidi + käheys/kurkun karheus -&gt; tulisi aina kysyä siitä, miten potilas käyttää kortikosteroidia ja aina suositella suun ja nielun huuhtelua lääkkeenoton jälkeen. Myös kurkunpään kostuttamista ja rentouttamista esimerkiksi vesipiipun tai höyryhengityksen avulla voidaan suositella monissa laryngiittitilanteissa tai vain muuten ärtyneiden äänihuulien oireiden helpottamisessa. Käyttöohjeina yleensä 1-2tl keittosuolaliuosta tai vettä piippuun -&gt; lämmitä vesi pitämällä piippua kuumassa vedessä vesihauteessa (esim. muki) -&gt; tee sisäänhengitys vesipiipun kautta (imu) ja uloshengitys nenän kautta. a: Puheterapiaa voi harkita myöhemmin, jos oirekuva jatkuu, mutta ei ole ensimmäinen toimenpide, kun on selvä ja helposti korjattava syy. b: Ei oirekuvaa tukevia viitteitä struumaepäilyyn c: Diureetti voi lisätä kuivuutta, mutta verenpainelääkitystä ei lopeteta ensitoimenpiteenä oirekuvan vuoksi. 3.38 Pojalla flunssaoireita, silmän seudun kipua ja yläluomiturvotusta 6-vuotiaalla pojalla on ollut reilun viikon flunssaoireilua. Nenä on tukossa ja vuotaa paksua räkää. Eilisestä illasta lähtien potilaalla on esiintynyt lisääntyvää kipua vasemman silmän seudussa ja yläluomeen on kehittynyt reilu turvotus ja punoitus. Toteat turvotusta myös silmien välissä. Kuumetta on 38,5 astetta. Silmät liikkuvat kaikkiin suuntiin ja mustuaiset reagoivat valolle symmetrisesti. Visukset vaikuttavat normaaleilta. Mikä seuraavista on todennäköisin diagnoosi? Preseptaaliselluliitti Kyynelpussin tulehdus Bakteeriperäinen konjunktiviitti Virusperäinen konjunktiviitti Solution. Vastaus a Silmämunan vieruskudosten tulehdukset jaetaan preseptaalisiin eli silmäluomilla septumin edessä oleviin ja septumin takana eli silmäkuopassa oleviin orbitan selluliitteihin. Preseptaaliselluliitti on silmäluomeen rajoittuva tulehdus. Luomi ja silmän ympärysiho on punoittava, kuumoittava ja turvonnut, ja siinä voi olla märkäkertymää tai ihonekroosia. Silmien liikkuminen kaikkiin suuntiin, normaalit pupillireaktiot ja näkökyky viittaavat siihen, ettei infektio ole levinnyt orbitaalisektiolle. Syynä on useimmiten luomihaavasta lähtenyt tulehdus vamman tai luomikirurgian jälkeen, mutta voi olla lähtöisin myös sinuiitista, tulehtuneesta luomirakkulasta tai kyynelpussista. Potilaalla voi olla lievää lämpöä. Tulehdusarvot (CRP, B-Leuk) ovat lievästi tai kohtalaisesti koholla Hoitona systeeminen mikrobilääkehoito useimmiten p.o. aikuisille ja yli 5-vuotiaille lapsille 7 vrk:n ajan. Alle 5-vuotiaat lapset ja MRSA-kantajat kuuluvat erikoissairaanhoidon arvioon päivystyksellisesti Preseptaaliselluliitti on erotettava orbitaselluliitista. Orbitaselluliitti on silmäkuoppaan ulottuva märkäinen tulehdus. Tulehdus voi levitä silmäkuoppaan ympäröivistä kudoksista, useimmiten nenän sivuonteloista, harvemmin hampaista tai luomitulehduksesta. Oireena turvotus ja punoitus silmäluomien alueella kuten preseptaaliselluliitissa, mutta mukana on aina myös silmälöydöksiä. Näkö on usein alentunut, silmä työntyy eteenpäin (proptoosi), silmäkuoppa on pinkeä, ja silmänpaine voi nousta. Silmässä voi näkyä relatiivinen afferentti mustuaisdefekti. Silmän liikkeet aristavat ja ovat rajoittuneet, ja potilas näkee kaksoiskuvia. Potilas on usein kuumeinen, ja tulehdusarvot ovat aina selvästi suurentuneet. Kyseessä on näköä, joskus jopa henkeä uhkaava tilanne, joka vaatii päivystyksellistä hoitoa erikoissairaanhoidossa. Tulehdus voi olla hengenvaarallinen, mikäli se leviää silmäkuopan kärjen kautta aivojen kovakalvon lokeroveriviemäriin (sinus cavernosukseen) aiheuttaen siellä tromboosin. Orbitaselluliitin epäily on aihe päivystyslähetteeseen sairaalaan, jossa silmä-, korva- ja lastenlääkärin konsultaatiot sekä kuvantamistutkimukset (TT tai MK) ovat välittömästi saatavilla. Perusterveydenhuollosta aikuispotilaat lähetetään ensisijaisesti korvalääkärille ja lapsipotilaat lastenlääkärille. Tarvittaessa konsultoidaan silmä- ja infektiolääkäreitä. Hoitona on laajakirjoinen laskimonsisäinen mikrobilääke osastolla. Märkäpesäkkeet avataan herkästi kirurgisesti b: Tyypillisesti pussin alueen turvotus mediaalisesti silmän alapuolella eikä aiheuta laajaa silmäluomen turvotusta c ja d: Bakteerikonjunktiviitti ja viruskonjunktiviitti eivät aiheuta voimakasta silmäluomen turvotusta, punoitusta ja kasvojen turvotusta, vaan oireet rajoittuvat silmän sidekalvoon ja vuotoon 3.39 Tukkoinen ja “kostea” korva Potilaaksesi tulee 47-vuotias nainen, jolla vaivana on ollut pitkäaikaista korvavaivaa. Korva on koko ajan jotenkin oudon tuntuinen ja tukkoinen, vaikka korvalla kuulee hyvin. Korva on koko ajan kostean tuntoinen, pumpulipuikolla puhdistaessa puikko on aina kostea. Häiritsevin vaiva on korvan kutina. Katsoessasi korvaan näet korvakäytävän suun iholla hilseilyä ja punoitusta. Taaempaa korvakäytävä on siisti. Tärykalvo on rauhallinen, herkkäliikkeinen. Rinne +/+, Weber &lt;-&gt;-. Mistä on kyse? Kyseessä on krooninen korvakäytäväntulehdus, aloitan kortisonitipat 14 vrk kuurin, jonka jälkeen suosittelen potilasta kosteuttamaan korvaa apteekista saatavalla kosteuttavalla korvasuihkeella. Kerron potilaalle, että pumpulipuikolla manipulointi ärsyttää korvakäytävää ja se tulisi ehdottomasti jättää pois. Kyseessä on korvakäytäväntulehdus, aloitan antibiootti-kortisonikorvatipat 10 päivän ajaksi. Kehotan potilasta painokkaasti välttämään korvakäytävän manipulaatiota pumpulipuikolla. Kyseessä on sienen aiheuttama korvakäytäväntulehdus, aloitan säännölliset korvahuuhtelut 1-2 päivän välein ja aloitan boorihappotipat. Kyseessä on krooninen korvakäytäväntulehdus ja kolesteatooma, lähetän potilaan korvalääkärille. Solution. Vastaus a Korvakäytävätulehduksen (niin akuutin kuin kroonisenkin) yksi tärkein aiheuttaja on korvien kaivelu (sormilla/vanupuikoilla yms., myös korvatulpat/nappikuulokkeet lasketaan). Tulehdus voi siis usein aiheutua tai ainakin pahentua potilaan omatoimisesta korvakäytävien manipuloinnista. Kroonisen korvakäytävätulehduksen (otitis externa chronica) pääoire on yleensä kutina, kuten myös tällä potilaalla. Usein kipua ei ole lainkaan tai se on hyvin lievää; vrt. akuuttiin tulehdukseen, jossa kipu (jopa hyvinkin kivulias) on pääoire. Krooninen korvakäytävätulehdus on yleensä ihon inflammatorinen ongelma, ei infektio. Kroonisen korvakäytävätulehduksen hoidossa tärkeintä on altistavien tekijöiden eliminointi ja kutinan hoito paikallisella kortikosteroidilla. Jos kuitenkin on eritettä, niin otetaan bakteeri- ja sieniviljelyt. b: Kyseessä ei yleensä ole infektio, joten ei tarvitse antibioottisia tippoja. c: Jos todetaan sieni, niin hoitona pääasiassa huolellinen puhdistus nacl/sprii-huuhtelu ja boorihappotippakuuri. Potilaan status ei kuitenkaan viittaa sieni-infektioon, kun on vain käytävän suun ihon hilseilyä ja punoitusta ja taaempaa käytävä on siisti. d: Ei ole viitteitä kolesteatoomasta eli helmiäisestä. Yleensä, kun puhutaan kolesteatoomista (helmiäinen), niin puhutaan välikorvan kolesteatoomasta, mutta voi myös olla korvakäytäväkolesteatoomia (korvakäytävän ihon migraation häiriintyminen voi aiheuttaa epidermistulpan, joka voi tuottaa korvakäytävään luusyöpymän). Epiteelimigraatio voi häiriintyä, jos normaalia ihoa häiritään topsipuikolla, hiuspinnillä, nappikuulokkeilla, korvatulpilla yms. manipulaatiolla. Tämä muutos olisi kuitenkin nähtävissä, joten potilaalla ei tätä todennäköisesti ole. Hoitona olisi useimmiten leikkaus -&gt; tehtäisiin lähete KNK. 3.40 Nainen ei pysty nielemään Päivystysvastaanotolla on 42-vuotias nainen, jolla on kuumetta ja kurkkukipua jo kolmatta päivää. Lisäksi väsynyt olo. Päivystykseen hän on lähtenyt sen vuoksi, että hän ei pysty nielemään kipulääkkeestä huolimatta. Statuksessa nielu on kauttaaltaan punainen. Nielurisat ovat myös punoittavat ja turvonneet ja jonkinlaista limaisuutta tai katetta ja tutkiminen sattuu. Kaulan palpaatiossa tuntuu jonkin verran aristavia ja lievästi turvonneita imusolmukkeita. Rha siisti, korvat terveet. Peilitutkimuksissa et saa näkyvyyttä. Miten hoidat ja tutkit? Lähetän potilaan korvalääkärille. Tauti on todennäköisesti virusperäinen faryngiitti. Ei tarvita tutkimuksia, oireenmukainen hoito: lepoa ja särkylääkettä. Epäilen streptokokin aiheuttamaa tonsilliittia. Otan nieluviljelyn ja mononukleoosi-pikatestin ja aloitan voimakkaiden oireiden vuoksi antibiootiksi penisilliinin, soitan seuraavana päivänä viljelyvastauksesta. Taudinaiheuttajan selvittämiseksi otan nieluviljelyn. Sen valmistumiseen asti neuvon oireenmukaisen hoidon: lepoa ja särkylääkettä Solution. Vastaus a Potilaalla on ns. punaisen lipun oire eli hän ei pysty nielemään kipulääkkeestä huolimatta. Nielemiskyvyttömyys ja voimakas kipu ovat varoitusmerkkejä komplikaatiosta (esim. absessi, epiglottiitti) ja mahdollisesta hengitystieuhasta, jotka vaativat sairaalassa arviota. b: Käytännössä voisi tehdä niin, että jos potilas pystyy nielemään vettä, niin hän pystyy nielemään kipulääkkeitä. Voi antaa päivystyksessä parasetamoli+nsaid ja seurata pari tuntia ja jos tämä helpottaa, niin mahdollisesti voi kotiuttaa. Jos potilas ei kuitenkaan pysty nielemään ollenkaan, niin kyseessä on sairaalahoitoa vaativa tilanne. c: Mononukleoositestin ottaminen on tässä ikäluokassa yleensä tarpeetonta (lähes kaikki ovat saaneet sen jo 30-vuotiaaksi mennessä). d: Nieluviljely olisi aika hidas ja jos jonkun testin haluaisi ottaa niin se olisi streptokokkipikatesti. 3.41 Potilas tulee vastaanotolle tulosyyllä ”nielemisvaikeus/palantunne”. Mikä alla olevista viittaa Globulus pharyngeus -tyyppiseen oireeseen? Tyhjän nieleminen pahentaa oiretta Nesteen nielemisessä on vaikeutta Kiinteän nielemisessä on vaikeutta Nielemisoire on pahentunut hiljalleen tasaisesti Solution. Vastaus a Globus-oireelle eli palan tunteelle kurkussa on tyypillistä se, että se esiintyy erityisesti tyhjää nieltäessä ja esiintyy tyypillisesti ruokailujen välillä. Potilaat usein nieleskelevätkin tiheästi joko tunnustellakseen oirettaan tai lievittääkseen kurkun kuivuutta. b ja c: Syöminen ja juominen helpottavat yleensä oiretta tai siihen ei ruokaillessa kiinnitä huomiota. Erityisestä tämä erottaa oireen dysfagiasta d: Oire voi esiintyä nopeastikin ja liittyä esim. psyykkiseen stressiin, ja huoli oireesta lisää stressiä ja pahentaa oiretta. 3.42 Kroonisen nielutulehduksen ensisijainen hoito? Penisilliini po 10 vuorokauden ajan Nielurisaleikkaus Laajakirjoinen antibiootti viikon ajan Tulehduskipulääkitys ja lepo Solution. Vastaus b Osalle toistuvia tonsilliitteja sairastaneista potilaista kehittyy krooninen tonsilliitti yleensä 30 ikävuoden jälkeen. Oireena potilailla on pahanhajuinen hengitys (halitoosi), nielurisoista irtoava bakteerisakka (proput), ajoittainen kurkkukipu sekä kaulan alueen imusolmukkeiden suureneminen ja aristus. Kliinisessä tutkimuksessa todetaan yleensä pienet, syvällä lakikaarten välissä olevat nielurisat, joissa on syviä kryptia ja proppuja. Diagnoosi tehdään tyypillisen anamneesin ja kliinisen löydöksen perusteella. Ainoa tehokas hoito on nielurisojen poisto. Mikäli potilaan oireet huonontavat merkittävästi elämänlaatua, voidaan potilas lähettää erikoissairaanhoitoon nielurisaleikkausarvioon. *Tarkalleen ottaen puhutaan siis kroonisesta nielurisatulehduksesta (tonsillitis chronica). Jos potilaalla ei ole kroonista risasairautta, ei nielurisaleikkauksesta ole mitään hyötyä, vaikka potilaalla olisikin krooninen nielutulehdus. Krooninen nielutulehdus saattaa itse asiassa pahentua risaleikkauksen jälkeen, kun nielu väljenee. Useat epäspesifiset ärsyttävät tekijät voivat olla kroonisen nielutulehduksen taustalla. Tällaisia syitä ovat esimerkiksi tupakointi, krooninen nuha ja sinuiitti, allergiat, gastroesofageaalinen refluksi, huono suuhygienia sekä kaikenlaiset pölyt ja harrastus- tai työperäiset ärsyttävät aineet. Oireiden syy pyritään selvittämään tarkalla anamneesilla. Kliinisessä tutkimuksessa todetaan usein nielun alueella pelkästään lymfaattisen kudoksen hypertrofiaa ärsytyksen merkkinä. 3.43 Nielupaiseen hoito sen avaamisen jälkeen Terveyskeskuspäivystykseen tulee Matti 28 v, jolla on kurkku ollut toispuoleisesti kipeä 4 päivää. Puhe on muuttunut puuromaiseksi ja syömään ja juomaan Matti ei ole pystynyt eilen eikä tänään. Toteat potilaalla selkeän peritonsillaarisen turvotuksen ja tunnistat välittömästi kyseessä olevan nielupaiseen. Informoit potilaan taudista, kerrot paiseen aukaisusta paikallispuudutuksessa ja myös mahdollisuudesta ns. ”kuuman vaiheen” nielurisaleikkaukseen. Päädytte yhteisymmärryksessä paiseen avaamiseen paikallispuudutuksessa. Xylocain-suihkepuudutuksen ja Lidocain cum. adrenalin -infiltraatiopuudutuksen jälkeen avaat veitsellä paiseen pulleimmasta kohdasta, jonka jälkeen suonipuristimella (l. Crileillä, suom. ”Kraileilla”) tylpästi avaat paiseen ja saat imuun paksua pahanhajuista märkää runsaasti. Heti toimenpiteestä toivuttuaan Matti kertoo suun jo aukeavan paremmin. Miten jatkat hoitoa? Varmistan riittävän kipulääkityksen ja aloitan Penisilliinin (1 milj. KY x 3 x 10 vrk), kyllä se penisilliini riittää! Varmistan riittävän kipulääkityksen ja aloitan potilaalle metronidatsolin (400 mg x 3 x 14 vrk), nielupaiseessa kasvaa usein anaerobisia bakteerikantoja joka vaatii niihin tehoavan antibioottihoidon. Varmistan riittävän kipulääkityksen ja aloitan prokaiinipenisilliinin 1,5 milj KY x 1 iv 3 vrk:n ajan, jonka jälkeen jatkan peroraalisella penisilliinillä. Iv-muodossa annettu penisilliini penetroituu paremmin kaulan syviin kudoksiin ja estää paiseen leviämisen syväksi kaulapaiseeksi. Lähetän potilaan sairaalaan tai vuodeosastolle, paiseen jatkohoito vaatii iv-antibioottia anaerobisen aiheuttajan varalta Solution. Vastaus a Peritonsillaarisen absessin onnistuneen incisio- ja dreneeraushoidon jälkeen hoitoa jatketaan varmistamalla riittävä kivunlievitys ja aloittamalla suun kautta sama antibiootti kuin tyypillisessä streptokokkifaryngiitissäkin eli V-penisilliini 10vrk ajan, sillä penisilliini on ensisijainen ja riittävä antibiootti valtaosalle potilaista, jotka ovat muuten hyväkuntoisia ja kykenevät ottamaan lääkkeen suun kautta. Anaerobien kattavuus (esim. metronidatsoli penisilliinin rinnalle) voidaan harkita, jos on erityinen huoli polymikrobisesta infektiosta, mutta penisilliini yksinään on yleensä riittävä komplisoitumattomissa tapauksissa, jossa avaus on onnistunut. b: Jos paise ei avautuisi, peritonsilliitin hoidossa katetaan anaerobiset taudinaiheuttajat laajempikirjoisella mikrobilääkkeellä (penisilliinin lisäksi määrätään aikuisille metronidatsolia 400 mg × 3/vrk) c ja d: Sairaalahoito tai suonensisäinen antibioottihoito on varattu potilaille, joilla on vaikea yleisvointi, immunosuppressio, kyvyttömyys ottaa lääkettä suun kautta, tai epäily syvän kaulan tilan infektiosta, mutta tässä tapauksessa potilaan oireet helpottivat välittömästi ja systeemistä toksisuutta ei ole. 3.44 Särkyä oikealla poskella ja punktiossa pahanhajuista märkää 32-vuotiaalla miehellä on viikon ajan ollut särkyä oikealla poskella. Mitään selkeää flunssaoireilua muutoin ei kuitenkaan ole esiintynyt. Teet poskiontelopunktion, jossa oikealta tulee huuhdeltaessa pahanhajuista märkää. Mikä on todennäköisin etiologia? Virusperäinen rinosinuiitti. Bakteeriviljelyssä ei kasvua. Krooninen poskiontelotulehdus. Viljelyssä kasvaa staphylococcus aureus. Hammasperäinen poskiontelotulehdus. Viljelyssä kasvaa streptococcus milleri ja anaerobeja. Akuutti bakteeriperäinen poskiontelotulehdus, jonka aiheuttajana on streptococcus pneumoniae. Solution. Vastaus c Toispuoleisissa poskiontelotulehduksissa infektio on yleensä hammasperäinen. Poskiontelotulehdus voi syntyä yläleuan poski- tai välihampaan tulehduksen seurauksena. Yleisin hammasperäinen syy on juuren kärjen tulehdus eli apikaalinen parodontiitti. Tyypillisessä tapauksessa poskiontelotulehdus on pitkittynyt ja toispuoleinen, erite on pahanhajuista ja bakteeriviljelyssä esiintyy anaerobeja. Infektion aiheuttanut hammas voi olla kipeä, mutta myös oireeton. Märkäeritteen viljelynäyte on aiheellinen mikrobiologian selvitystä varten. Jos äkillisen poskiontelotulehduksen syyksi epäillään hammastulehdusta, otetaan ortopantomografia tai hampaan kartiokeilatutkimus, aloitetaan anaerobit huomioon ottaen mikrobilääkitys ja potilas ohjataan hammaslääkärin hoitoon a: Virus ei selitä vain toisen posken paikallista, pahanhajuista märkää ilman yleisoireita b: Tässä oireet vain viikon ajan → akuutti d: Oirekuva olisi yleensä ylähengitystieinfektiota seuraava ja molemminpuolinen 3.45 Dysfagia tarkoittaa Äänen tuottoon liittyvää vaikeutta Nielemiseen liittyvää kipua Puheen tuottoon liittyvää vaikeutta Nielemiseen liittyvää vaikeutta Solution. Vastaus d a: Dysfonia b: Odynofagia c: Dysartria 3.46 Mitä tarkoittaa kuulokojeen induktiivinen kuuntelu? Kuulokoje hyödyntää sinihammasta Kuulokoje hyödyntää infrapunaa Kuulokoje hyödyntää ultraääntä Kuulokoje hyödyntää sähkömagneettista kenttää Solution. Vastaus d Kuulokojeissa on usein T-asento, joka tarkoittaa, että induktiivinen kuuntelu on päällä ja kuulokojeen oma mikrofoni kytkeytyy pois. Näin ympäristössä olevat häiriöäänet eivät kuulu kuulokojeen kautta. Useimmissa korvantauskojeissa ja osassa korvakäytäväkojeita on induktiivisessa kuuntelussa käytettävä induktiokela. Kuultava ääni on muutettu magneettikentän vaihteluksi, mikä indusoi johdinkelaan vaihtuvan sähkövirran. Tätä käytetään vahvistimen syötteenä (mikrofonin signaalin asemesta), kun halutaan sulkea ympäristön hälyäänet pois ja kuunnella vain haluttua äänilähdettä (esim. radio, televisio). Induktiosilmukka koostuu yleensä huonetilan ympäri vedetystä johtimesta, induktiosilmukkavahvistimesta ja äänilähteestä. Induktiosilmukka aikaansaa tilaan äänen mukaan vaihtelevan sähkömagneettisen kentän, josta kuulolaitteessa oleva vastaanottokela sieppaa äänen ja muuttaa sen jälleen normaaliksi ääneksi kuulolaitteen kuulokeosassa. Näin ääni siirtyy häiriöttömästi suoraan puhujan mikrofonista kuuntelijan kuulolaitteeseen. Mahdollisuus induktiiviseen kuunteluun on yleensä merkitty julkisilla paikoilla T-merkillä. Induktiosilmukan voi saada myös henkilökohtaisena kaulasilmukkana tai tyynysilmukkana. Nämä ratkaisut käyvät jos perheessä ei ole muita kuulokojeen käyttäjiä. Tyynysilmukan käyttö tosin edellyttää, että lapsen täytyy istua tietyssä paikassa kun katsoo televisiota. a: Nykyään uusimmissa kuulokojeissa langaton Bluetooth-liitettävyys puhelimiin, tabletteihin jne ja induktiokuuntelun merkitys on vähentynyt. "],["tentti-2.html", "Kappale 4 2023, tentti 2 4.1 Aktiivisesti vuotavan nenäverenvuotopotilaan hoidossa tyypillinen, erittäin hyödyllinen valmisteleva toimi on 4.2 29-vuotias nainen tulee vastaanotollesi hajuaistihäiriön vuoksi. Häntä harmittaa erityisesti se, että kaikki hyvät hajuvedet tuoksuvat ulosteelta. Mikä seuraavista termeistä tarkoittaa tätä oiretta? 4.3 Toteat potilaallasi nielupaiseen. Missä seuraavista tilanteista potilasta ei välttämättä tarvitse lähettää KNK-lääkärille, vaan voit yrittää paiseen avaamista terveyskeskuksessa? 4.4 Milloin lähetän kuorsaavan lapsen erikoissairaanhoitoon? 4.5 Pään ja kaulan alueen pahanlaatuisten kasvainten hoidon jälkeen tapahtuvan seurannan tavoitteena on havaita kasvaimen uusiminen aikaisessa vaiheessa. Lisäksi tavoitteena on 4.6 Silmänpohjamurtumaan liittyvä kliininen havainto voi olla 4.7 Potilas tulee vastaanotolle tulosyyllä “nielemisvaikeus/palantunne”. Mikä alla olevista viittaa kasvaimen aiheuttamaan nielemisongelmaan? 4.8 Toteat 45-vuotiaalla puoli vuotta nenän tukkoisuudesta kärsineellä miehellä nenässä molemmin puolin polyyppejä. Mikä on keskeisintä sairauden hoidossa? 4.9 Ns. laapiskäsittelyssä tarkoitukseen tehdyllä hopeanitraattitikulla 4.10 Pään ja kaulan alueen kasvain voi joskus olla piiloutunut ja ensioireena onkin metastaasi kaulalla. Mikäli ohutneulanäytteen tulos vahvistaa metastaasiepäilyn ja KNK-statuksessa ei tule esiin primaarikasvainta, mikä jatkotutkimus on ensisijainen 4.11 Mikä seuraavista on keskeisin tutkimus perifeerisen ja sentraalisen huimauksen erotusdiagnostiikassa? 4.12 25-vuotiaalla naisella on jokakeväinen voimakasoireinen allerginen nuha, joka oireilee maksimaalisesta lääkityksestä huolimatta. Teet lähetteen siedätyshoitoon. Mikä seuraavista väitteistä pitää paikkansa? 4.13 Toteat nielemisvaivaiselta potilaalta kielen tyven alueen yksittäisen pyöreän sileäpintaisen muutoksen. Mistä todennäköisesti on kyse? 4.14 Tonsillektomian jälkivuoto 4.15 Kroonisen korvakäytäväntulehduksen tyypillisiä piirteitä ovat 4.16 Äiti tuo 3-vuotiaan Kasperin vastaanotollesi kuorsauksen vuoksi. Mihin kiinnität erityistä huomiota lasta tutkiessa? 4.17 Potilaani, jolla on selkeästi virheasennossa oleva nenämurtuma ilman muita vammoja 4.18 Nuhapolilla 4.19 Korvaperäiseen huimaukseen liittyy tyypillisesti: 4.20 Edellisestä tentistä tuttu bakteerisinuiittikaveri vastaanotolla 4.21 Reinolle tehdään laryngectomia kurkunpään rustorakenteisiin levinneen syövän hoitamiseksi. Mikä seuraavista väittämistä pitää paikkansa? 4.22 Potilas tulee terveyskeskuksen vastaanotolle ja kertoo kärsineensä vuosia nielurisojen proppuvaivasta ja toistuvasta kurkkukivusta. Mikä on ensisijainen hoitomuoto? 4.23 31-vuotiaalla naisella on alkanut samana aamuna pyörittävä huimaus, korvan tukkoisuuden tunne ja pahoinvointi, joka on kestänyt pari tuntia. Tutkittaessa ei ole löydöksiä ja oire on mennyt ohitse. Mihin oireilu voi viitata? 4.24 Mikä on Suomessa aikuisilla kuulonmittauksessa todettu kuulonkuntoutukseen lähettämisen dB-raja? 4.25 Hammas poistettu ja nyt alaleuan turvotusta, nielemiskipua, puuromaista puhetta ja trismus 4.26 Mikä seuraavista EI ole käytännössä äkillisen hengitystieongelman taustalla 4.27 Aikaisempi poskionteloleikkaus ja nyt haluaa lavaation sinuiittioireiden takia 4.28 Millä audiogrammin taajuusalueella meluvamman kuoppa on tyypillisesti nähtävissä? 4.29 Aikuisella potilaalla on ollut parin päivän ajan korvakipua. Mikä kliininen löydös parhaiten poissulkee välikorvatulehduksen? 4.30 Mikä on yleisin korvaperäisen huimauksen syy? 4.31 Aikaisemmasta tentistä tutun kaverin diagnoosi (viimeksi hoito) 4.32 Äänihuulten atrofia: mikä seuraavista väittämistä on oikein? 4.33 Mikä seuraavista EI KUULU äänihuulihalvauksen tyyppioireisiin? 4.34 Äänihuulen granulooman etiologisiin syihin EI KUULU 4.35 92-vuotiaalla Hildalla on ongelmia ruokailussa. Ruoka jää pyörimään suuhun ja hän on siirtynyt syömään pehmeää ja sosemaista ruokaa. Mikä seuraavista syistä näillä tiedoilla on EPÄTODENNÄKÖISIN? 4.36 30-vuotias leipuri tulee vastaanotollesi työterveyteen nuhaoireiden vuoksi. Potilas on jo useiden kuukausien ajan kokenut nenän menevän tukkoon jauhoja käsiteltäessä. Epäilet ammattinuhaa. Mikä seuraavista väitteistä pitää paikkansa? 4.37 Vuosia tupakoineella on poikkeava limakalvomuutos ikenellä oikean alakulmahampaan kohdalla. Millä hampaan numerolla identifioit muutoksen kohdan suussa? 4.38 53-vuotiaalla miehellä on 5 kk ajan ollut jatkuvaa nenän tukkoisuutta, liman valumista nieluun, hajuaistin alenemaa ja ajoittaista paineen tunnetta kasvoilla. Kortisonisuihke on säännöllisesti käytössä. Miten toimit? 4.39 Epäilet 38-vuotiaalla naisella akuuttia poskiontelotulehdusta. Mikä seuraavista on tyypillinen kliininen löydös kyseisessä sairaudessa? 4.40 Mikä seuraavista on selkein indikaatio päivystykselliseen nielurisaleikkaukseen eli ns. kuuman vaiheen tonsillektomiaan? 4.41 Kun lähetetietojen perusteella on epäily pään ja kaulan alueen pahanlaatuisesta kasvaimesta, erikoissairaanhoidon ensiarvio pyritään järjestämään 4.42 Lapsella pitkittyneet ja pahentuneen ylähengitystieinfektio-oireet 4.43 Teet 40-vuotiaasta pitkällisestä rinosinuiittioireista kärsivästä potilaasta lähetteen korva-, nenä- ja kurkkutautien poliklinikalle. Mikä on ensisijainen kuvantamistutkimus erikoissairaanhoidossa kroonista rinosinuiittia epäiltäessä? 4.44 Mitä otoakustinen emissio mittaa? 4.45 Laakea käyrä tympanometriassa ja heikosti liikkuva tärykalvo korvatulehduksen kontrollissa 4.46 Missä tilanteessa aikuiselle potilaalle tulee tehdä tärykalvopisto? 4.47 Mikä on yleisin syy pahanhajuiselle hengitykselle?", " Kappale 4 2023, tentti 2 Tässä vuoden 2023 blokin 2 tentti, edellisessä kappaleessa tentti 1. Tenttejä nro 3-4 ei ole wikissä. Vahoista tenteistä samoja kysymyksiä oli 3, jonka takia kysymyksiä on nyt tähän laitettu 47 eikä 50. 4.1 Aktiivisesti vuotavan nenäverenvuotopotilaan hoidossa tyypillinen, erittäin hyödyllinen valmisteleva toimi on nenäkäytävien pumpulipuudutus lidokaiini-adrenaliini –pumpulein potilaan laittaminen ”niska takakenossa” -asentoon verenvuodon hillitsemiseksi potilaan hajuaistin testaaminen esim. kahvilla ja fenolilla jääpalan imeskely Solution. Vastaus a Vuotopaikan tunnistamisessa ja vuodon vähentämisessä on hyödyllistä supistaa ja puuduttaa alue lidokaiini-adrenaliiniseuoksella, jota on kaadettua reilun kokoiseen puudutuspumpuliin. Pumpuli asetetaan oletettuun vuotokohtaan, ja potilas puristaa sieraimia yhteen vähintään 15 min b: Nenäverenvuodon ensiapuohjeet annetaan usein puhelimitse. Potilasta pyydetään tyhjentämään nenä hyytymistä niistämällä. Asennoksi neuvotaan etukumara istuma-asento, jotta vuotava veri ei pääse valumaan nieluun ja sitä kautta ruuansulatuskanavaan aiheuttamaan pahoinvointia. c: Hajuaisitin testaaminen ei liity akuutin verenvuodon hallintaan d: Jäätä voi kyllä sinänsä käyttää, mutta sitä ei imeskellä, vaan kylmäpussi niskan alueella voi auttaa vuodon vähentämisessä. 4.2 29-vuotias nainen tulee vastaanotollesi hajuaistihäiriön vuoksi. Häntä harmittaa erityisesti se, että kaikki hyvät hajuvedet tuoksuvat ulosteelta. Mikä seuraavista termeistä tarkoittaa tätä oiretta? Parosmia Anosmia Fantosmia Hyposmia Solution. Vastaus a Parosmia tarkoittaa hajuaistin vääristymää, jossa hajut havaitaan, mutta ne tuoksuvat vääriltä / epämiellyttäviltä b: Hajuaistin puutos; ei haisteta mitään c: Hajuaistimus, joka ei liity mihinkään todelliseen hajuun (“kuviteltu” haju) d: Hajuaistin vähentyminen 4.3 Toteat potilaallasi nielupaiseen. Missä seuraavista tilanteista potilasta ei välttämättä tarvitse lähettää KNK-lääkärille, vaan voit yrittää paiseen avaamista terveyskeskuksessa? Potilas on 13 v. nuori, hyväkuntoinen. Potilaan pään kääntö on rajoittunut, peritonsillaarisesti on lievä turvotus, joka näkyy hieman myös risan takana nielun seinämässä Potilas on 35-vuotias, kipu säteilee korvaan, suun avaaminen on vaikeaa ja syöminen on ollut hankalaa parin päivän ajan. Potilas on 67 v, kipu on maltillista ja oireet ovat kehittyneet useamman viikon aikana. Solution. Vastaus c Hyvävointisten aikuisten peritonsillaariabsessit voi hoitaa itse, jos osaa. Mikäli nielupaiseen avaaminen ei onnistu, potilas pitää lähettää päivystyksenä erikoissairaanhoitoon. Samoin toimitaan, jos kyseessä on lapsipotilas, molemminpuolinen nielupaise, vaikea leukalukko tai potilas on huonokuntoinen tai hänellä on yleissairaus, kuten diabetes tai immunosupressiivinen lääkitys. a: Potilas on lapsi -&gt; ESH b: Mikäli potilaalla on hengitysvaikeuksia tai kaulalla on punoitusta ja turvotusta tai pään liikutteleminen on rajoittunutta, tulehdus on voinut levitä para- tai retrofaryngeaalitilaan. Silloin päivystyslähete on tarpeen d: Pitkä kesto ja korkea ikä → epätavallinen, mahdollisesti krooninen tai monimutkainen paise / muu kasvu 4.4 Milloin lähetän kuorsaavan lapsen erikoissairaanhoitoon? Lapsi kuorsaa kovaäänisesti joka yö. Lapsi kuorsaa ajoittain kovaäänisesti ja nukkuu levottomasti. Lapsi kuorsaa ja samassa huoneessa nukkuva sisarus häiriintyy. Lapsi kuorsaa kovaäänisesti infektioiden yhteydessä. Solution. Vastaus a Tärkein merkki mahdollisesta obstruktiivisesta uniapneasta lapsilla on jatkuva kovaääninen kuorsaaminen. Yleisimmin taustalla on risakudosten hypertrofia, joka voidaan hoitaa kirurgisesti. Nielurisojen hypertrofia on usein helppoa havaita, mutta kitarisan näkeminen voi olla haastavaa tai jopa mahdotonta peilitutkimuksilla -&gt; voi lähettää arvioon ilman, että edes näkee kitarisaa. b, c, d: Satunnainen kuorsaus, infektion yhteydessä (yleistä kun obstruktio pahenee, mutta on väliaikaista) tai jos kuorsaus häiritsee sisarusta, ei yksinään edellytä lähetettä, ellei oireet ole pitkäkestoisia, toistuvia tai niihin liittyy muita riskitekijöitä tai oireita. 4.5 Pään ja kaulan alueen pahanlaatuisten kasvainten hoidon jälkeen tapahtuvan seurannan tavoitteena on havaita kasvaimen uusiminen aikaisessa vaiheessa. Lisäksi tavoitteena on havaita mahdollinen toinen uusi kasvain iho- tai limakalvoalueilla vähentää huolestuneiden potilaiden turhia yhteydenottoja lisätä potilaan sitoutuneisuutta hoitoon keskittää seuranta KNK-lääkäreille Solution. Vastaus a Pään ja kaulan alueen syöpäpotilailla on 2–4 %:n vuosittainen riski saada uusi syöpä ylemmän GI-kanavan tai hengitysteiden alueelle. Tämä johtuu pitkäkestoisten riskitekijöiden aiheuttamista mutaatioista limakalvoilla (kenttäkarsinogeneesi, field cancerization = laaja-alaista ja hitaasti kehittyvää karsinogeneettistä muuttumista, jossa havaitaan runsaasti eriasteisia muutoksia eri alueilla) Seuranta toteutetaan pääsääntöisesti 2–3 kuukauden välein kolmen ensimmäisen vuoden aikana. Suurin osa levyepiteelisyöpien uusiutumisista tapahtuu 2–3 v:n kuluessa. Viiden vuoden elossaololuku on keskimäärin n. 50 %, mutta pienissä ja paikallisissa kasvaimissa jopa yli 90 %. Seurannan aikana huomioidaan myös hoidon mahdollisesti aiheuttamat haittavaikutukset, kuten kilpirauhasen vajaatoiminnan kehittyminen. Tarvittavien kuntoutustoimenpiteiden (esimerkiksi puheterapia, nielemisharjoitukset tai fysioterapia) lisäksi potilasta autetaan luopumaan riskikäyttäytymisestään. Tärkeää on huolehtia myös tarpeellisesta kipulääkityksestä. b ja c: Voi varmasti olla seurauksia seurannasta, mutta ei ole yhtä tärkeitä tavoitteita kuin uusien kasvainten / uusiutumisen havaitseminen. d: Seuranta kyllä yleensä tapahtuu erikoissairaanhoidossa, mutta KNK-lääkäreille keskittäminen ei sinänsä ole tärkeä tavoite. 4.6 Silmänpohjamurtumaan liittyvä kliininen havainto voi olla vamman puoleisen silmän pupillin valojäykkyys hajuaistipuutos vamman puoleisen silmän liikerajoitus ylöspäin katsottaessa vamman puoleisen silmän valonarkuus Solution. Vastaus c Tyypillisiä oireita orbitan murtumaan liittyen ovat kaksoiskuvat, silmän liikekipu tai liikerajoitus ja enoftalmia eli silmän sijainti syvemmällä toiseen puoleen verrattuna (tai hypoglobus eli pupillitason laskeminen). Myös tuntopuutos ylähuulen yläpuolisen ihon alueella infraorbitaalihermon vaurioitumisen vuoksi on yleistä. a: Viittaa syvempään silmä- tai aivovammaan, ei tyypillinen orbitan blow-out-murtumassa b: Liittyy usein hajuaistipuutos liittyy useammin esim. lamina cribrosan murtumiin tai nenän murtumiin tai ylempiin Le-Fort murtumiin. d: Ei ole spesifinen löydös silmänpohjamurtumassa 4.7 Potilas tulee vastaanotolle tulosyyllä “nielemisvaikeus/palantunne”. Mikä alla olevista viittaa kasvaimen aiheuttamaan nielemisongelmaan? Nesteen nielemisessä on vaikeutta Kiinteän nielemisessä on vaikeutta Nielemisoire vaihtelee häviten välillä kokonaan. Tyhjän nieleminen pahentaa oiretta Solution. Vastaus b Kasvaimeen viittaava dysfagia ilmenee tyypillisesti vaikeutena niellä kiinteitä ruokia, joka on progressiivista ja pahenee ajan myötä. Kiinteiden ruokien nielemisvaikeus on klassinen oire obstruktiivisesta leesioista, kuten ruokatorven tai pään ja kaulan alueen kasvaimista, ja se ilmenee ennen kuin nielemisvaikeus laajenee nesteisiin. Tämä johtuu siitä, että kiinteät ruuat vaativat laajemman ruokatorven läpimitan, ja tuumori kaventaa lumenia asteittain, jolloin ensin kiinteät ja myöhemmin myös nestemäiset ruuat aiheuttavat oireita. a: Nestemäisten ruokien nielemisvaikeus viittaa useammin motiliteettihäiriöihin, kuten akalasiaan tai neurologisiin sairauksiin, eikä ole tyypillinen varhainen tuumoridysfagian oire. c-d: Oireen vaihtelevuus ja tyhjän nielemisen pahentava vaikutus juuri ovat tyypillisiä funktionaaliselle globus-oireelle, jonka yhteydessä ei ole oikeaa nielemisvaikeutta. 4.8 Toteat 45-vuotiaalla puoli vuotta nenän tukkoisuudesta kärsineellä miehellä nenässä molemmin puolin polyyppejä. Mikä on keskeisintä sairauden hoidossa? Lähettää potilas korva-, nenä- ja kurkkutautilääkärille poskionteloiden avarrusleikkaukseen, minkä tarkoituksena on rauhoittaa polyyppitauti Polyypit tukkivat nenää ja ne tulee poistaa korvalääkärin toimesta Aloittaa paikallinen nenästeroidi kroonisen rinosinuiitin hoitoon Hoitaa polyyppien taustalla oleva infektio antibioottikuurilla Solution. Vastaus c Nenäontelon poiypoosi on toinen kroonisen rinosinuiitin päätyypeistä (toinen on ei-polypoottinen). Polyypit tunnistaa siitä, että ne ovat muuta limakalvoa vaaleampia, imukärjellä tunnustellen pehmeitä ja liikkuvia eikä niissä ole kosketustuntoa. Polyyppejä on molemminpuolisesti (jos on vain yksipuolisesti niin biopsia (tosin lapsipotilaat lähetetään aina erikoissairaanhoitoon eikä biopsioita ei oteta PTH:ssa (”polyyppi” voi olla synnynnäinen muutos nenäkäytävässä)) ja tällaisessa tyypillisessä tapauksessa ei tarvitse ottaa biopsiaa. Nenäpolypoosin ensisijainen hoito on konservatiivinen ja perustuu tyypilliseen kroonisen rinosinuiitin hoitoon eli nenäglukokortikoidisuihkeisiin. Jos glukokortikoidihoidon vaikutus ei ole riittävä, tukkivat ja nenähengitystä estävät polyypit poistetaan kirurgisesti. ESH:ssa voidaan nykyään myös arvioida biologisen lääkehoidon aloitustarve kansallisten kriteerien pohjalta. Edellytyksenä hoidon aloittamiselle on maksimaalisesta lääkehoidosta huolimatta vaikeaoireinen nenäpolypoositauti. 4.9 Ns. laapiskäsittelyssä tarkoitukseen tehdyllä hopeanitraattitikulla syövytetään aikaisemmin aktiivisesti vuotanut, tyypillisesti etuseptumin suonialue umpeen ja muun limakalvopinnan tasalle riittävän pitkällä laapiskontaktilla voidaan polttaa vuotamattomaksi aktiivinen, puuduttamisen jälkeenkin edelleen runsas nenäverenvuotoalue hallitaan usein nenän takaosan verenvuotoja kosketustuntumalla, johon laapistikun pitkä ulottuvuus antaa mahdollisuuden käsitellään tyypillisesti nenän väliseinän toisiaan vastaavat limakalvopinnat molemmista nenäkäytävistä samanaikaisesti Solution. Vastaus a Suositeltavin nenän etuosan vuotojen hoito on laapis- eli hopeanitraattikäsittely (AgNO3). Laapiskäsittely tehdään käyttövalmiilla kertakäyttöisillä puikoilla. Jotta laapistus onnistuisi, vuodon tulee olla tyrehtynyt. Puudutuksen jälkeen laapistikulla painetaan vuotokohtaa nenän limakalvolla noin 20–30 sekunnin ajan ilman, että sitä sivellään vuotoalueen ympärille. Laapistusalue neutraloidaan usealla 0,9 % NaCl-liuoksessa kostutetulla vanupuikolla. Hoidettu kohta limakalvolla muuttuu valkoiseksi. Potilasta on syytä neuvoa välttämään laapistus-kohdalle muodostuvan karstan manipulointia. Tarvittaessa karsta-alueelle voi annostella perusvoidetta tai kostuttavaa suihketta. b: Laapistus ei ole polttamista ja jotta laapistus onnistuisi, vuodon tulee olla tyrehtynyt. Nenän etuosan verenvuoto on kuitenkin mahdollista hoitaa myös mono- tai bipolaarisella elektrokoagulaatiolla. Tällöin voi tarvittaessa lisäpuudutuksena injisoida pienellä 0,4-0,6mm neulalla 1 % lidokaiini-adrenaliinia limakalvon alle ennen polttoa. c: Hallitaan etuosan vuotoja. d: Nenän väliseinän molempia puolia ei saa laapistaa samalla kertaa, koska vaarana on rustonekroosi ja sen seurauksena reikä nenän väliseinässä. Mikäli toisessakin nenäkäytävässä on hoitoa vaativa vuoto, se tyrehdytetään tamponaatiolla. Vastakkaisen puolen laapistus on mahdollista noin kuukauden kuluttua. 4.10 Pään ja kaulan alueen kasvain voi joskus olla piiloutunut ja ensioireena onkin metastaasi kaulalla. Mikäli ohutneulanäytteen tulos vahvistaa metastaasiepäilyn ja KNK-statuksessa ei tule esiin primaarikasvainta, mikä jatkotutkimus on ensisijainen pään ja kaulan alueen (PET-) MRI kaulan ultraääni pään ja kaulan alueen tietokonetomografia kurkunpään tähystys yleisanestesiassa Solution. Vastaus a Pään ja kaulan alueen kasvain voi usein olla pieni ja piiloutunut, jolloin ensioireena on usein metastaasi kaulalla. Jos KNK-statuksessa ei tule esiin primaarikasvainta, niin tarvitaan PET osoittamaan sen lokaatio b: Pään ja kaulan alueen pattien ensimmäinen kuvantamistutkimus on usein UÄ, koska se on helposti saatavilla PTH:ssakin ja myös mahdollistaa ohutneulabiopsioiden oton ohjatusti. c: Pään ja kaulan alueen kasvaimen diagnoosin jälkeen potilas ohjataan ESH, jossa KNK-statuksen lisäksi tehdään levinneisyysselvityksinä vähintään varjoainetehosteinen magneettikuvaus tai varjoainetehosteinen TT. Keuhkojen TT myös kaikille, joita joudutaan skopoimaan sekä niille suuontelo/suunielu/nenänielu-ca-potilaille, jotka tupakoivat tai ovat tupakoineet viimeisen 10 vuoden aikana d: Kaikkia ei jouduta skopoimaan, mutta ainakin hypofarynksin, larynksin, ruokatorven tai epäselvän primäärituumorin kasvaimet tähystetään 4.11 Mikä seuraavista on keskeisin tutkimus perifeerisen ja sentraalisen huimauksen erotusdiagnostiikassa? Stroke-ct Kliininen tutkimus Pikkuaivojen MRI-kuvaus VOG (video-okulografia) Solution. Vastaus b Anamneesi, kliininen arvio ja erityisesti tarvittaessa HINTS plus ovat tärkeimpiä osia huimauksen erotusdiagnostiikassa. HINTS plus on jopa n. 96-100% herkkyydeltään ensimmäisen 24 tunnin sisällä stroken tunnistamisessa, jos potilaalla on akuutti vestibulaarioireyhtymä (AVS) eli jatkuvaa huimausta ja nystagmusta. On siten paljon kustannustehokkaampaa sekä jopa herkempää AVS:n tutkimisessa kuin MRI tai mikään muukaan kuvantamistutkimus. 4.12 25-vuotiaalla naisella on jokakeväinen voimakasoireinen allerginen nuha, joka oireilee maksimaalisesta lääkityksestä huolimatta. Teet lähetteen siedätyshoitoon. Mikä seuraavista väitteistä pitää paikkansa? Siedätyshoito voidaan antaa intramuskulaarisesti Siedätyshoito voidaan antaa sublinguaalisesti Siedätyshoito voidaan antaa nasaalisesti Siedätyshoito voidaan antaa epikutaanisesti Solution. Vastaus b Suomessa siedätyshoitoa toteutetaan yleensä kielenalustabletein heiniä, lehtipuita ja pölypunkkia vastaan (mahdollisesti myös pistoksin lisäksi kissan- ja koiranhilsettä vastaan). Siedätyshoito ilma-allergeeneja vastaan kestää kolme vuotta. Aiheeseen perehtynyt erikoislääkäri voi toteuttaa kielenalustablettihoidon perusterveydenhuollossa (ainakin aikuisilla; lasten siedätyshoidosta vastaa lastentautien yksikkö) Siedätyshoito tehoaa noin 10 vuotta ja vähentää allergisen riniitin oireita sekä lääkehoidon tarvetta. Lapsilla siedätyshoito saattaa myös vähentää astman puhkeamisen riskiä. Mahdollisen astman on oltava hyvässä hoitotasapainossa ennen siedätyshoidon aloitusta. Astma tulee tutkia ja hoitaa aina ennen siedätyshoitoa koskevan päätöksen tekemistä, jotta taataan kokonaistilanteeseen nähden mahdollisimman järkevä hoito ja vältetään huonon hoitotasapainon astman aiheuttamat vakavat haitat siedätyshoidon aikana. 4.13 Toteat nielemisvaivaiselta potilaalta kielen tyven alueen yksittäisen pyöreän sileäpintaisen muutoksen. Mistä todennäköisesti on kyse? Globus Kielirisan hyperplasia. Kielen tyven epidermoidi karsinooma. Retentiokysta. Solution. Vastaus d Yksittäinen, pyöreä ja sileäpintainen leesio kielen tyvessä, joka aiheuttaa dysfagiaa, sopii parhaiten retentiokystaan. Retentiokystat (esim. liman retentiokystat, valleculan kystat) ovat hyvänlaatuisia, usein asymptomaattisia, mutta voivat kasvaessaan aiheuttaa nielemisvaikeutta ja joskus jopa hengitystieoireita. Kliinisesti ne ovat sileitä, pyöreitä ja selvästi rajautuneita. Kielenalussylkirauhasen retentiokysta on nimeltään ranula, ja se kehittyy tavallisimmin kielenalussylkirauhasen mukoosin eritteen ekstravasaation seurauksena. a: Globus-oire ei aiheuta todellista löydöstä, vaan on toiminnallinen tuntemus ilman anatomista poikkeavuutta b: Linguaalinen tonsillihyperplasia ilmenee yleensä laajempana, epätasaisena ja nodulaarisena massana, ei yksittäisenä sileänä kystana c: Epidermoidikarsinooma kielen tyvessä on kyllä mahdollinen, ja voi harvoin esiintyä sileänä, mutta tyypillisesti on epätasainen, infiltraatiivinen, haavautunut tai verenvuotoinen massa. 4.14 Tonsillektomian jälkivuoto Potilas on 5 vuotias tyttö, jolle on tehty nielurisaleikkaus viikko sitten. Vanhemman mukaan potilaalta on päivän aikana vuotanut nielusta verta jo kolmeen otteeseen. Potilas on hiukan kalvakka mutta hyvävointinen, nielussa on tonsillektoman jälkitila ja hyytymä vasemmassa tonsillakuopassa. Kuinka toimit? Kiireellinen lähete korvalääkärille kontrollia varten Nielun puudutus ja vuotokohdan poltto mono- tai bipolaaripoltolla Tilanne on rauhallinen, vanhemmat voivat seurata potilaan vointia kotoa käsin. Pyydetään tarvittaessa ottamaan uudelleen yhteyttä Tehdään päivystyslähete korvalääkärille jälkiverenvuodon hoitoa varten Solution. Vastaus d Jälkivuoto on tonsillektomian yleisin ja ehkä tärkein komplikaatio. Jälkivuoto voi tulla heti toimenpiteen jälkeen tai tyypillisesti noin 7–10 päivän kuluttua leikkauksesta. Leikkausalueelle muodostunut kate alkaa tavallisesti irrota noin viikon kuluttua leikkauksesta, jolloin verenvuotoriski on suurin ja peitteen alta voi paljastua vuotava suonenpää. Vuoto voi olla nopeastikin hyvin merkittävää ja se vaatii päivystyksellistä hoitoa, ellei lievä vuoto lopu itsestään n. 15 minuutissa. Ensiapuna yleispäivystyksessä vuodon hallitsemiseksi tonsillakuoppaa voidaan komprimoida pitkään suonenpuristimeen asetetun adrenaliinilla kostutetun harsosykerön avulla. Konsultoi KNK-päivystäjää jatkosta; joskus potilas pitää kuljettaa lääkärin saattamana sitten KNK-päivystykseen, jossa jälkiverenvuoto saadaan hoidetuksi paikallispuudutuksessa (vuotava suonenpää suljetaan polttamalla bipolaaripolttopinsettiä käyttäen). Pienen lapsen yhteistyökyvyn puutteen vuoksi lapsen jälkiverenvuoto hoidetaan tavallisesti yleisanestesiassa, mikäli vuoto ei itsestään asetu Merkittäväkin veritilavuuden menetys on mahdollinen, jos vuoto nielusta on runsasta. Siten suonensisäinen nesteytys on syytä aloittaa jo primaarihoitopaikassa tai ambulanssissa ennen sairaalaan tuloa. Lasten verenvuodoista kannattaa muutenkin muistaa se, että lapset kompensoivat hyvin pitkään ja voivat olla täysin hyvinvointisia, kunnes yleistilanne yhtäkkiä romahtaa nopeasti. 4.15 Kroonisen korvakäytäväntulehduksen tyypillisiä piirteitä ovat Oireena kutina ja kirkas eritys, korvakäytävän suu voi olla haavainen ja rikki. Mikrobilääke-glukokortikoiditippa/-voide auttaa. Oireena kutina, kipu ja märkäinen eritys. Antibioottitippa auttaa. Oireena paineen tunne, kirkas eritys, korvakäytävän ihon lievä turvotus. Korvan kaivelun välttäminen auttaa. Oireena kova kipu, kuulonalenema, rakkulointi korvalehdessä. Peroraalinen viruslääke auttaa. Solution. Vastaus a Toistuvan tai kroonisen korvakäytävätulehduksen taustalla on usein omatoiminen korvakäytävien manipulointi (vanupuikkojen käyttäminen) tai krooninen ihosairaus korvakäytävän suuaukolla. Muita syitä voivat olla runsas korvakuulokkeiden käyttö, allergia kosmetiikkatuotteille, metallille, muoville tai lääkeaineille. Huonossa tasapainossa oleva diabetes voi myös olla kroonisen korvakäytävätulehduksen taustalla. Pääoire on kutina, usein kipua ei ole lainkaan tai se on hyvin lievää; vrt. akuuttiin tulehdukseen, jossa kipu (jopa hyvinkin kivulias) on pääoire. Kroonisessa tulehduksessa kutina on usein niin voimakasta, että potilas ei voi olla koskettelematta korviaan, joka johtaa korvakäytävän manipulointiin, mikä ei ainakaan helpota oireiden paranemista. Kutinaa helpottaa parhaiten paikallinen kortikosteroidivalmiste joko tippana tai voiteena. Toistuva veden ja hiustenpesuaineiden pääsy korvakäytävään kuivattaa ihoa, lisää kutinaa ja altistaa tulehduksille. Altistavia tekijöitä, kuten korvan kaivelua ja veden pääsyä korvaan on vältettävä; vesisuojaukseen suihkussa voi käyttää oman korvan mukaan tehtyjä tulppia tai esim. rasvapumpulia. Iho on yleensä kuiva kroonisessa tulehduksessa, joten jatkoon ohjeistetaan usein korvaöljyn käyttö (otitis externan paikallishoidossa noudatetaan yleisiä dermatologisia periaatteita: akuutissa (kosteassa) vaiheessa kostea hoito, kroonisessa (hilsehtivässä) vaiheessa rasvainen hoito) Jos käytävässä on eritettä, otetaan viljely ja hoidetaan vastauksen perusteella. Krooninen korvakäytävätulehdus on kuitenkin yleensä ihon inflammatorinen ongelma, ei infektio, jolloin usein pelkkä glukokortikoiditippa voi riittää. b: Viittaa enemmän akuuttiin korvakäytävätulehdukseen c: Kuvaus ei ole yhtä istuva krooniselle korvakäytävätulehdukselle kuin a d: Tämä kuvaa herpes zoster oticusta (Ramsay Hunt), ei kroonista korvakäytäväntulehdusta 4.16 Äiti tuo 3-vuotiaan Kasperin vastaanotollesi kuorsauksen vuoksi. Mihin kiinnität erityistä huomiota lasta tutkiessa? Purentaan ja alaleuan asentoon, koska oikomishoito hyvä aloittaa riittävän aikaisin. Nielurisojen kokoon, koska risahyperplasia on tärkein lasten kuorsausta aiheuttava tekijä. Kitapurjeen kokoon, koska sen katkaiseminen vähentää suulaen värähtelyä. Kurkunkanteen, koska löysä kurkunkansi tukkii herkästi hengitystiet. Solution. Vastaus b Lasten kuorsaamisen ja muiden unenaikaisten hengityshäiriöiden taustalla on useimmiten risahypertrofia (niin kita- kuin nielurisat). Lapsilla risakirurgian yleisimmät indikaatiot liittyvätkin risahypertrofiaan ja ahtauttaviin eli obstruktiivisiin oireisiin Kuorsauksen kirurginen hoito lapsilla on kita- ja/ tai nielurisojen poisto (osapoisto). Suurimmassa osassa tapauksista tämä riittää, eikä muita tutkimuksia tai hoitoja tarvita. Mahdollisesta kitarisahypertrofiasta johtuvien oireiden hoidossa voi yrittää empiiristä tukkoisen nenän hoitokokeilua (esim. nenästeroidit ja montelukasti) 1-3kk, kun oireet lievähköt 3-10-vuotiaalla ja epäillään kitarisahypertrofiaa (hypertrofiaa harvoin näkee peilillä). 4.17 Potilaani, jolla on selkeästi virheasennossa oleva nenämurtuma ilman muita vammoja lähetän kiireellisyydellä 1-7 vrk knk-yksikköön lähetän kiireellisyydellä 8-30 vrk knk-yksikköön lähetän välittömästi knk-yksikköön lähetän arvioon knk-yksikköön, jos virheasento häiritsee vielä vuoden kuluttua Solution. Vastaus a Virheasentoiset nenämurtumat hoidetaan paikallispuudutuksessa tehtävässä sulkeisessa repositiossa korvaklinikalla n. viikon sisällä vammasta, kunhan turvotus on laskenut, vasta turvotuksen laskettua nenän asentoa pystyy luotettavasti arvioimaan. Isoloidut nenämurtumat eivät tarvitse kuvantamista normaalitilanteissa. b: Liian kiireetön lähete c: Jos on juuri tapahtunut vamma ja turvotusta ei ole, niin potilaan voi mahdollisesti lähettää päivystyksellisesti, mutta näin ei yleensä päästä toimimaan turvotuksen takia. Turvotuksesta huolimatta päivystyksellistä hoitoa vaativat myös septumhematoomat ja avomurtumat. d: Virheasentoiset reponoidaan eikä jätetä virheasentoisiksi 4.18 Nuhapolilla 47-vuotias nainen tulee työterveyslääkärin vastaanotolle. Oireet alkoivat 3 päivää sitten. Potilaalla on pientä kurkkukipua. Nenä on tukkoinen ja vuotaa enimmäkseen kirkasta eritettä. Lisäksi poskissa on paineen tunnetta. Kuumetta ei ole. Potilas kertoo flunssan menevän aina heti poskionteloihin. Tutkimuksessa et totea eritettä nielussa tai nenän keskikäytävässä ja sinusten uä-tutkimuksessa et myöskään totea poikkeavaa. Mikä seuraavista vaihtoehdoista on suositeltavin hoito? Doksisykliini-antibioottikuuri Flutikasoni-nenätipat Pseudoefedriini + akrivastiini-kapseli tarvittaessa Amoksisilliini-antibioottikuuri Solution. Vastaus c Tässä kuvauksessa kaikki viittaa akuuttiin virusperäiseen nuhaan / flunssaan / rinosinuiittiin, ei bakteeriperäiseen poskiontelotulehdukseen. Valtaosa akuuteista rinosinusiiteista on viruksen aiheuttamia ja paranee itsestään; antibioottihoitoa ei suositella, ellei ilmene märkäistä tulehdusta ja vaikeita, pitkittyneitä tai pahenevia oireita. Hoito on oireenmukainen. Tukkoisuuden apuna voidaan käyttää vasokonstriktoivia dekongestantteja (kuten pseudoefedriini) ja antihistamiineja, kuten akrivastiini (H1-reseptorin antagonisti). Näitä löytyy yhdistelmävalmisteina (esim. acriseu-kapseli) a: Ei bakteeri-infektion merkkejä b: Glukokortikoidit eivät ole ensisijaisia akuutissa virusnuhassa d: Ei bakteeri-infektion merkkejä 4.19 Korvaperäiseen huimaukseen liittyy tyypillisesti: korvakipu nystagmus ajo-oikeuden väliaikainen rajoitus kuulon lasku Solution. Vastaus b Nystagmus voi olla jaksottaista tai jatkuvaa korvaperäisessä huimauksessa. Jaksoittainen ja lyhytkestoinen on tyypillistä hyvänlaatuiselle asentohuimaukselle (BPPV), kun taas jatkuva on tyypillistä vestibulaarineuriitille. Korvaperäisessä huimauksessa nystagmus on horisontaalista tai horisontaalis-rotatorista; vertikaalinen nystagmus herättää epäilyn sentraalisesta syystä. a: Korvakipu ei suoraan yleensä liity huimaukseen c: Voi olla järkevää olla ajamatta, jos oirekuva ei ole vielä täysin helpottanut, kun pääsee hoidosta kotiin, mutta virallista rajoitusta ei yleensä määrätä. Taas jos huimauksen on aiheuttanut aivoverenkiertohäiriö, niin tyypillisesti määrätään ajokieltoa (myös TIA-kohtausten jälkeen). Esim. aivoinfarktista määräytyy yleensä vähintään 3kk R1-kortin ajokielto ja R2 väh 6kk. TIA-kohtauksessa 1kk R1 ja R2 6kk. d: Kuulon lasku on mahdollista korvaperäiselle huimaukselle (esim. Menieren tauti), mutta kuulon laskun tulisi varsinkin akuuttivaiheessa herättää epäily sentraalisesta prosessista. Kuulon testaaminen bedside onkin osa HINTS plus -koetta ja ohjaa ajatuksia takaverenkierron häiriöön. 4.20 Edellisestä tentistä tuttu bakteerisinuiittikaveri vastaanotolla 32-vuotiaalla miehellä on viikon ajan ollut särkyä oikealla poskella. Mitään selkeää flunssaoireilua muutoin ei kuitenkaan ole esiintynyt. Teet poskiontelopunktion, jossa oikealta tulee huuhdeltaessa pahanhajuista märkäistä eritettä. Viljelyssä kasvaa streptococcus Milleri ja anaerobeja. Mikä on oleellinen asia potilaan jatkohoidossa? Potilaalle on aloitettava mometasonifuroaatti nenäsuihke Potilaalle on aloitettava amoksisilliinikuuri Potilas on ohjattava hammaslääkärin vastaanotolle Potilaalle on aloitettava flutikasoni nenätipat Solution. Vastaus c Toispuoleisissa poskiontelotulehduksissa infektio on yleensä hammasperäinen. Poskiontelotulehdus voi syntyä yläleuan poski- tai välihampaan tulehduksen seurauksena. Yleisin hammasperäinen syy on juuren kärjen tulehdus eli apikaalinen parodontiitti. Tyypillisessä tapauksessa poskiontelotulehdus on pitkittynyt ja toispuoleinen, erite on pahanhajuista ja bakteeriviljelyssä esiintyy anaerobeja. Infektion aiheuttanut hammas voi olla kipeä, mutta myös oireeton. Märkäeritteen viljelynäyte on aiheellinen mikrobiologian selvitystä varten. Jos äkillisen poskiontelotulehduksen syyksi epäillään hammastulehdusta, otetaan ortopantomografia tai hampaan kartiokeilatutkimus, aloitetaan anaerobit huomioon ottaen mikrobilääkitys ja potilas ohjataan hammaslääkärin hoitoon hammaslääkäripäivystykseen. Hammasperäisten infektioiden hoidossa pelkkä antibioottihoito ei koskaan ole riittävä hoito, vaikka erityisesti pelkopotilaat haluavat sitä hakeutuessaan yleislääkärin vastaanotolle hammaslääkärin sijasta! Hammasperäisten infektioiden hoidossa mikrobilääkehoito on toissijainen, eikä sen aloittamisella voida perustella hammaslääketieteellisen hoidon lykkäämistä. Vakavissa ja etenevissä infektioissa mikrobilääkehoito on kuitenkin tarpeen kirurgisen intervention lisäksi. Hammasperäisessä infektiossa antimikrobinen hoito ilman asianmukaista kirurgista toimenpidettä, kuten hampaan poistoa ja paiseen kanavointia, johtaa tyypillisesti infektion pitkittymiseen todellisen syyn jäädessä hoitamatta. 4.21 Reinolle tehdään laryngectomia kurkunpään rustorakenteisiin levinneen syövän hoitamiseksi. Mikä seuraavista väittämistä pitää paikkansa? Hän ei pysty enää puhumaan. Hänellä on huomattava aspiraatioriski juodessa. Hän ei pysty nielemään normaalisti suun kautta. Hän ei pysty enää harrastamaan uintia. Solution. Vastaus d Totaalilaryngektomian jälkeen potilaalla on kaulalla pysyvä trakeostooma, jonka kautta hän hengittää. Uiminen ei ole suositeltavaa, koska trakeostooma altistaa veden pääsylle sitä pitkin suoraan hengitysteihin, mikä voi johtaa hukkumiseen. a: Potilaille, joille on totaalilaryngektomia, voidaan asentaa trakeoesofageaalinen nk. puheproteesi ruokatorven ja henkitorven seinämä läpi. Proteesi toimii läppänä estäen juoman/ruuan kulkeutumisen henkitorven puolelle, mutta sallii ilman pääsyn henkitorvesta nieluun. Tämän proteesin avulla suuri osa potilaista oppii tyydyttävän puheen. b: Totaalilaryngektomian jälkeen ei oikein edes pysty aspiroida, koska trakea ja esofagus ovat täysin erotettu toisistaan. c: Syöminen tapahtuu normaalitietä, mutta voi olla vaikeutunut ruokatorven/alanielun ahtautumisen takia. 4.22 Potilas tulee terveyskeskuksen vastaanotolle ja kertoo kärsineensä vuosia nielurisojen proppuvaivasta ja toistuvasta kurkkukivusta. Mikä on ensisijainen hoitomuoto? Lähete omalle hammaslääkärille hammastarkastusta varten Korvalääkärin konsultaatio nielurisaleikkauksesta 10 vuorokauden antibioottikuuri Nielu/suuvesien käyttö säännöllisesti Solution. Vastaus b Nielurisojen proppuvaiva ja toistuva kurkkukipu -&gt; viittaa krooniseen tonsilliittiin. Diagnoosi tehdään tyypillisen anamneesin ja kliinisen löydöksen perusteella. Sen ainoa tehokas hoito on tonsillektomia. Mikäli potilaan oireet huonontavat merkittävästi elämänlaatua, voidaan potilas lähettää erikoissairaanhoitoon nielurisaleikkausarvioon (yleensä jos pitkäaikaisia oireita yli 3kk ajan). 4.23 31-vuotiaalla naisella on alkanut samana aamuna pyörittävä huimaus, korvan tukkoisuuden tunne ja pahoinvointi, joka on kestänyt pari tuntia. Tutkittaessa ei ole löydöksiä ja oire on mennyt ohitse. Mihin oireilu voi viitata? hyvänlaatuinen asentohuimaus äkillinen kuulonmenetys paniikkikohtaus Menieren tauti Solution. Vastaus d Ménièren tauti = idiopaattinen endolymfaattinen hydrops. Tasapainoelimen estetilojen, peri- ja endolymfan ionipitoisuuksien ajatellaan häiriintyvän ja sen seurauksena tasapainoelimen toiminta häiriintyy kohtauksellisesti. Ménièren taudin diagnoosi perustuu kliiniseen kuvaan ja tyypilliset oireet voi muistaa muistisäännöstä 4H: Huimaus (voimakas kiertohuimaus); kohtaukset kestävät tyypillisesti n. 20min-12t (vrt. BPPV, jossa huimaus kestää tyypillisesti n. 5-30s ja vrt. vestibulaarineuriitti, jossa oireet ovat jatkuvia eikä kohtauksittaisia) Humina (suhina, paineen tunne korvassa) Huonokuuloisuus matalilla äänillä (sensorineuraalinen); Jos potilaan oireisto muistuttaa Ménièren tautia, mutta ei todeta kuulonalenemaa, tulee migreeniin liittyvä huimaus pitää mielessä. Kuulonalenema on alkuun kohtauksittaista, mutta lopulta etenee pysyväksi. Tauti ei kuitenkaan kuurouta korvaa täysin. Yleensä alkaa unilateraalisena (vain toisessa korvassa), mutta etenee suurella osalla bilateraaliseksi Huonovointisuus, oksentelu a: BPPV:n huimauskohtaukset eivät kestä paria tuntia, vaan &lt; 1-2 minuuttia b: Äkilliseen kuulonmenetykseen eli idiopaattiseen sensorineuraaliseen kuulonmenetykseen (ISSHL) viittaisi toispuolinen kuulonlasku (määritelmällisesti sensorineuraalinen kuulo huononee vähintään kolmella vierekkäisellä taajuudella ≥ 30 dB alle 3 vrk:n aikana tuntemattomasta syystä). Tähän voi liittyä korvan lukkoisuutta, paineentuntua tai tinnitusta ja laajemmassa sisäkorvahäiriössä myös huimausta. Huimaus ei kuitenkaan tyypillisesti ole se päälimmäinen oire eikä potilaalla ole merkittävää kuulonlaskua. c: Kohtauksittainen huimaus ja pahoinvointi kyllä voivat olla paniikkikohtauksen aiheuttamaa, mutta korvan tukkoisuus ei ole tyypillistä. 4.24 Mikä on Suomessa aikuisilla kuulonmittauksessa todettu kuulonkuntoutukseen lähettämisen dB-raja? PTA (0,5-4 kHz) &gt; 25 dB HL PTA (0,5-4 kHz) &gt; 35 dB HL PTA (0,5-4 kHz) &gt; 30 dB HL PTA (0,5-4 kHz) &gt; 40 dB HL Solution. Vastaus c Nyrkkisääntö kuulon kuntoutuksen perusteelle julkisessa terveydenhuollossa aikuisille on paremman korvan kuulokynnysten keskiarvo 30 dB tai suurempi. Eli BEHL4 (Better Ear Hearing Lever = PTA (pure tone average) taajuuksilta 0.5, 1, 2 ja 4kHz) ≥ 30 dB Iäkkäillä ihmisillä raja voi olla jonkin verran korkeampi ja lapsilla se on matalampi, jopa 20 dB. Kuntoutuspäätös on yksilöllinen ja ratkaisun tekee viime kädessä kojekuntoutukseen perehtynyt lääkäri (audiologi, korva-, nenä- ja kurkkutautien erikoislääkäri tai foniatri) kuntoutujan tarpeiden perusteella Hyvässä kuulokojelähetteessä on seuraavat kohdat: Anamneesi (erityisesti melualtistus töissä/vapaa-ajalla, korvan alueen leikkaukset/sairaudet, sytostaattihoitohistoria, huimaussairaudet/-oireet, sukuanamneesi) Korvastatus (tärykalvot, Rinne, Weber) Audiogrammitulokset (BEHL4 laskettuna tai liitä kuulokäyrä sellaisenaan) Potilaan motivaatio hoitoon Muut kojearviota tehtäessä huomioitavat tekijät (esim. potilaan näkö, olosuhteet töissä/harrastuksissa, merkittävä puoliepäsymmetria) 4.25 Hammas poistettu ja nyt alaleuan turvotusta, nielemiskipua, puuromaista puhetta ja trismus Potilaaltasi on kirurgisesti poistettu D38 neljä vuorokautta sitten. Tämän jälkeen alaleuan alueelle on alkanut kehittyä turvotusta, joka on nyt myös levinnyt leuan alle ja kaulalla. Potilaalla on kuumetta ja nieleminen on voimakkaan kivuliaasta. Lisäksi toteat voimakkaan trismuksen ja puhe on puuromaista potilaalla on todennäköisesti myös niskajäykkyyttä potilaalla on todennäköisesti suunpohjan selluliitti ja mahdollisesti paise potilaalla on nieluperäinen infektio potilaalla on todennäköisesti retrofaryngeaalinen infektio Solution. Vastaus b Oirekuva – nopeasti kehittyvä turvotus alaleuan ja kaulan alueella, kuume, voimakas nielemiskipu, trismus (leukalukko eli suun avaamisen vajaus) ja puuromainen puhe – on tyypillinen syvän kaulan tilan infektiolle. Trismusta, nielemiskipua, kuumetta ja puuromaista puhetta voivat aiheuttaa myös mm. peritonsillaari- ja retrofaryngeaalipaiseet, mutta potilaalla on juuri alaleuan alueen ja leuan allekin levinneen tulehduksen merkkejä. Nämä herättävät ajatuksen erityisesti Ludwigin anginasta, joka joka on usein seurausta alaleukamolaariperäisestä infektiosta. Taustalla voi juurikin olla hammastoimenpide. a: Niskajäykkyys sinänsä viittaisi meningiittiin, mutta niskan liikevaikeutta voi kyllä ilmentyä monissa kaulan alueen syvissä infektioissa c: Oireiden alku ja sijainti selvästi hammasperäinen d: Sopii turvotuksen ja anamneesin perusteella enemmänkin suunpohjan selluliitiksi ja jopa Ludwigin anginaksi 4.26 Mikä seuraavista EI ole käytännössä äkillisen hengitystieongelman taustalla kaulan syvä infektio välikarsinan tilaa vievä prosessi äänihuulihalvaus zygomakaaren murtuma Solution. Vastaus d Zygomakaaren murtuma tarkoittaa poskiluun kaaren murtumaa ja voi kyllä vaikuttaa suun avautumiseen, mutta ei käytännössä aiheuta hengitystien ahtautumista a: Voi nopeasti ahtauttaa hengitystiet turvotuksesta johtuen b: Voi mm. painaa trakeaa ja aiheuttaa hengitysvaikeuden c: Erityisesti bilateraalinen halvaus voi johtaa akuuttiin hengitystieongelmaan, kun äänihuulet jäävät adduktoiduiksi eivätkä abduktoidu -&gt; ilmavirran reitti jää kapeaksi. 4.27 Aikaisempi poskionteloleikkaus ja nyt haluaa lavaation sinuiittioireiden takia Vastaanotollesi tulee 50-vuotias mies, joka kertoo olleensa 5 vuotta sitten poskionteloleikkauksessa. Nyt hänellä on akuuttiin sinuiittiin viittaavia oireita ja hän pyytää, että tekisit hänelle lavaation. Mitä sinun siis pitäisi nyt tehdä? Tehdä poskiontelopunktio perinteiseen tapaan punktioneulaa käyttäen Asettaa putket nenän alakäytävistä poskionteloihin ja huuhdella ontelot niiden kautta Huuhdella poskiontelot keittosuolalla keskikäytäväantrostomioiden kautta Huuhdella poskiontelot keittosuolalla yläkäytäväantrostomioiden kautta Solution. Vastaus c Jos rinosinuiittipotilaalle on tehty poskionteloleikkaus tähystimen avustuksella (ESS, FESS, infundibulotomia, keskikäytäväantrostomia), voidaan poskiontelo huuhdella lavaatiossa punktion sijaan. Lavaatio tehdään leikkauksessa laajennetun keskikäytäväantrostomian kautta. Myös punktio normaaliin tapaan alakuorikon alta on sallittua (vrt. nykyään harvemmin tehdyn Caldwell-Luc-radikaalileikkauksen jälkeen poskiontelopunktiota ei voi tehdä). Muutoin hoito toteutetaan kuten leikkaamattomankin potilaan äkillisessä sivuontelotulehduksessa. 4.28 Millä audiogrammin taajuusalueella meluvamman kuoppa on tyypillisesti nähtävissä? 4-6 kHz 2-4 kHz 3-6 kHz 4-8 kHz Solution. Vastaus c Jo alkukuulusteluista tuttu kysymys. Audiogrammissa todetaan terävä symmetrinen 3-6 kHz:n taajuusalueen kuoppa. “Melukuoppa” syvenee ja laajenee, jos altistuminen jatkuu vuosia. Suurien taajuuksien alueelta kuulon alenema saattaa levitä pienten taajuuksien alueelle. Merkityksellisen meluvamman kehittymiseen kuluu pitkä aika – tavallisesti 20–30 vuotta. Melualtistuksen kokonaan päätyttyä tilanne ei enää etene. Meluvamman merkitys saattaa korostua myöhemmin, kun kuulo iän mukaisesti huononee. Meluvamma aiheuttaa sensorineuraalisen (aistimistyyppisen) kuulovian. Meluvammariski on suhteessa ennen kaikkea melun voimakkuuteen ja altistuksen kestoon. Pitkäaikaisen melun seurauksena sisäkorvan aineenvaihdunnassa tapahtuu aluksi biokemiallisia muutoksia. Nämä johtavat ääntä aistivien solujen toimintahäiriöön. Mikäli altistus jatkuu tai melun voimakkuus lisääntyy, ilmenee sisäkorvan solutuhoa ja tukirakenteiden vaurioita. Ulkokarvasolut vaurioituvat ennen sisempiä. Altistavan äänen taajuudesta riippumatta nämä muutokset heikentävät kuuloa aluksi 3–6 kHz:n taajuusalueella. Merkittävän altistuksen rajana pidetään yleisesti 85 dB ekvivalenttimelutasoa eli meluannosta. Ekvivalenttimelutaso määritetään useimmiten 8 tunnin altistuksen mukaan. Melualtistus käytännössä usein vaihtelee. Kahdeksan tunnin ekvivalenttimelutasolla tarkoitetaan sitä melun määrää, joka saataisiin ao. aikana jos melu olisi tasaista. 4.29 Aikuisella potilaalla on ollut parin päivän ajan korvakipua. Mikä kliininen löydös parhaiten poissulkee välikorvatulehduksen? Normaaliasentoinen ja samea tärykalvo Perforaatio tärykalvolla Märkäinen erite korvakäytävässä A-tyypin käyrä tympanometrillä Solution. Vastaus d A-käyrä on ns. normaali käyrä tympanometriassa. A-käyrät ovat käyriä, mistä on erotettavissa selvästi terävä huippuosa, eikä A-käyrällisissä tympanogrammeissa oleteta välikorvassa olevan nestettä -&gt; käytännössä poissulkee välikorvatulehduksen a: Tärykalvon sameus juuri viittaa välikorvatulehdukseen b: Perforaatio tärykalvolla ei mitenkään poissulje välikorvatulehdusta ja voi olla tulehduksen taustalla (nesteen tai vierasesineiden päästessä sen kautta välikorvaan) tai olla sen komplikaatio c: Märkäinen erite korvakäytävässä voi olla peräisin välikorvatulehduksesta, joka on päässyt käytävään tympanostomiaputkien tai tärykalvoperforaation kautta. 4.30 Mikä on yleisin korvaperäisen huimauksen syy? virusinfektio otoliittisakka vaskulaarinen syy endolymfan paineen vaihtelu Solution. Vastaus b Hyvänlaatuinen asentohuimaus (HAH, BPPV) on suurimmassa osassa lähteitä yleisin korvaperäisen huimauksen aiheuttaja. Hyvänlaatuinen asentohuimaus (HAH, BPPV) otoliiteista, jotka ovat irronneet kaarikäytäviin -&gt; pään asennonmuutoksissa otoliittien liikkuminen aiheuttaa tuntokarvojen ei-toivottua stimulaatiota -&gt; koetaan huimauskohtaus, joka kestää &lt; 1-2 min. Kohtausten välillä potilas on tyypillisesti aika oireeton ilman pään liikuttamista, mutta jotkut kokevat kohtausten välilläkin lievää instabiliteetin tunnetta. Ei ole todettavissa spontaania nystagmusta. Jos potilaan oirekuva kuulostaa BPPV:ltä ja ei ole todettavissa jatkuvaa nystagmusta, niin voidaan tehdä Dix-Hallpiken koe, jota käytetään posteriorisen kaarikäytävän BPPV:n diagnosoimiseen (Joskus kivi voi olla horisontaalisessa kaarikäytävässä. Tällöin diagnostiikassa käytetään muun muassa Supine roll -testiä tai Rahkon walk-rotate-walk (WRW) -testiä). Dix-Hallpiken suoritus: Potilas istuu tutkimuspöydällä jalat suorina Käännä potilaan pää n. 45 astetta testattavalle puolelle (puoli, jonka oletetaan olevan sairas) Potilas ohjataan makuuasentoon niin, että lopulta pää on tutkimuspöydän yli ja sitä tuetaan 30 asteen ekstensiossa Katso silmiä ja arvioi nystagmusta Kiertohuimaus alkaa testissä sekuntien viiveen jälkeen ja kestää tavallisesti kymmeniä sekunteja. Samalla nähdään vertikaalinen ja sairaan korvan puolelle kiertävä nystagmus. Posteriorisen kaarikäytävän BPPV) voidaan hoitaa ensisijaisesti Epleyn manööverillä, jonka avulla pyritään saattamaan takakaarikäytävän otoliittimassa takaisin vestibulumiin. a: Virusinfektio on vestibulaarineuriitin oletettu etiologia, mutta vestibulaarineuriitti on 2. yleisin syy korvaperäiselle huimaukselle c: Vaskulaarinen syy viittaa keskushermostoperäiseen huimaukseen (esim. takaverenkierron AVH) d: Endolymfan paineen vaihtelu on Menieren taudin oletettu etiologia, mutta se on ehkä 3. yleisin syy 4.31 Aikaisemmasta tentistä tutun kaverin diagnoosi (viimeksi hoito) 37-vuotiaalla perusterve mies, jol!a ei allergioita, tulee vastaanotolle jo noin 10 päivää jatkuneen flunssaoireiston vuoksi. Nenä on tukossa ja räkä on muuttunut paksummaksi ja vihertäväksi. Lisäksi on kevyttä painon tunnetta poskissa ja hakkaavaa yskää. Ei kuumetta. Tutkimuksessa et totea eritettä nielussa tai nenän keskikäytävien suunnalla. Poskionteloiden uä-tutkimuksessa toteat molemmin puolin kaiun 1,5cm etäisyydellä. Mikä seuraavista on todennäköisin diagnoosi? AERD Vasomotorinen nuha Postviraalinen rinosinuiitti Akuutti bakteerin aiheuttama rinosinuiitti Solution. Vastaus c Oireet ovat kestäneet jo 10 päivää, joka on hälyttävää bakteriellin rinosinuiitin suhteen, jos flunssaoireet kestävät niin kauan. Ei kuitenkaan ole oirekuvassa kuumetta tai voimakasta kipua. Märkää ei myöskään ole varmasti osoitettavissa (ei niin rinoskopiassa kuin ultraäänelläkään, koska 1,5cm kuvastaa etuseinäkaikua) ja märkäisyyden osoittaminen on suurimmassa osassa kriteeristöjä bakteriellin sinuiitin kriteeri. Tilanne sopii parhaiten postviraaliseen rinosinuiittiin,joka ei suoraan tarkoita, että kyseessä olisi bakteeri-infektio. Hoito on on oireenmukainen eli paikallinen kortikosteroidi, joka vähentää limakalvoturvotusta, parantaa onteloiden ilmastoitumista sekä lievittää painon tunnetta ja tukkoisuutta. Kannulla huuhtelua ja supistavia nenäsuihkeita (esim. dekongestantit kuten ksylometatsoliini tai pseudoefedriini) voidaan myös suositella. a: Tulehduskipulääkkeet aiheuttavat jonkinasteisen keuhkoputkien supistuksen muutamalle prosentille astmaatikoista. Tätä astman muotoa kutsutaan ASA-herkäksi astmaksi tai ASA-intoleranssin pahentamaksi astmaksi (aspirin exacerbated respiratory disease, AERD; NERD = NSAID exacerbated respiratory disease). AERD:n taudinkuvaan liittyy myös nenä- ja sivuontelotulehduksen oireita ja nenäpolyyppien muodostumistaipumus. b: Vasomotorinen nuha on usein kroonisempi ongelma ja usein kirkasta limaa, ei yleensä poskiontelokipua/paineen tunnetta d: Ei ole oirekuvassa kuumetta tai voimakasta kipua tai kaksivaiheista tautia ja tärkeimpänä ei ole osoitettavissa märkäistä tulehdusta. 4.32 Äänihuulten atrofia: mikä seuraavista väittämistä on oikein? Lisää rykimisen tarvetta. Lisää aspiraatioriskiä. Aiheuttaa hengenahdistusta. Voi johtaa täydelliseen afoniaan. Solution. Vastaus a Äänihuulten atrofia on ikäkäheyden tyypillinen taustasyy. Ihmisen ikääntyessä äänihuulten rakenne muuttuu. Limakalvon pintaepiteelin alla sijaitsevan lamina proprian kerrokset ohenevat ja joustavuus vähenee, minkä takia äänihuulten värähtelyominaisuudet huononevat. Lisäksi äänihuulten sisällä sijaitsevat lihakset atrofioituvat, mikä johtaa äänihuulten mediaalireunojen kovertumiseen. Vaikka kurkunpäätä ja äänihuulia säätelevä neuromuskulaarinen toiminta olisi moitteetonta, äänihuulten reunat eivät äännön aikana tule koveruuden vuoksi tiiviisti toisiaan vasten. Tämä aiheuttaa “ääniraon vuotamista” ja siten myös tuotetussa äänessä kuultavaa vuotoisuutta. Tarve rykiä on yleistä, mahdollisesti johtuen pakotetusta äänentuotannosta ja sen aiheuttamasta kurkunpään ärsyyntymisestä. b: Enemmänkin yhteydessä äänihuulihalvaukseen, ei niinkään atrofiaan c: Enemmänkin yhteydessä bilateraaliseen äänihuulihalvaukseen, ei niinkään atrofiaan d: Ei yleensä johda siihen, että potilas ei pysty tuottamaan ollenkaan ääntä. Tilanteissa, joissa äänihuulen atrofia johtaa hankalaan kommunikaatio-ongelmaan, on sitä viime vuosina lisääntyvässä määrin hoidettu äänihuulia täyttävällä injektiolla. 4.33 Mikä seuraavista EI KUULU äänihuulihalvauksen tyyppioireisiin? Aspiraatio Yskimisen tehottomuus Käheys Nielemisvaikeus Solution. Vastaus d Vähän huonoja vaihtoehtoja, koska kaikki kuuluvat. Ehkä selkeimmin vähiten yhteydessä oleva oire on nielemisvaikeus, ainakin recurrenshermon vauriossa (bulbaaripareesissa taas nielemisvaikeuksia kyllä voi esiintyä) a: Yleensä yskittää juodessa. Tähän kyllä potilaat yleensä tottuvat nopeasti ja oppivat kontrolloimaan juomista ja nestemäärää. b: Yskimiseen tarvitaan tiukka äänihuulisulku c: Äänihuulet eivät pääse normaaliin tapaan yhteen -&gt; käheys 4.34 Äänihuulen granulooman etiologisiin syihin EI KUULU Hapan refluksi HPV Raskas äänen käyttö Intubaatio Solution. Vastaus b Kurkunpään granulooma tarkoittaa äänirakoon pullistuvaa muutosta, joka johtuu useimmiten ruston päällä olevan limakalvon rikkoutumisesta äänihuulen takapäässä ja processus vocaliksen rustokalvon reaktiosta. Kyseessä on värähtelevän äänihuulen takaosan kiinnitysalueen eli kannuruston processus vocaliksen haavauma, jonka seurauksena rustokalvoon tulee vaurio. Äänihuulen granulooman yleisimpiä aiheuttajia ovat virheellinen äänenkäyttö, intubaatio, (laryngofragyngeaalinen) närästys ja erityisesti krooninen rykiminen (jota närästys voikin aiheuttaa) Muista äänihuulimuutoksia poiketen granulooma ei aiheuta välitöntä äänen käheytymistä. HPV voi olla neoplastisten muutosten taustalla. Kurkunpään papillomatoosin (hyvänlaatuinen muutos, ei suurentunutta malignisoitumisriskiä) taustalla on useimmiten HPV 6 tai 11-infektio (matalan riskin HPV). Korkean riskin HPV:n (eli esim HPV16) ei ole todettu olevan vahvassa yhteydessä kurkunpään syöpiin, vaikka jonkin näköinen yhteys vaikuttaa olevan olemassa. 4.35 92-vuotiaalla Hildalla on ongelmia ruokailussa. Ruoka jää pyörimään suuhun ja hän on siirtynyt syömään pehmeää ja sosemaista ruokaa. Mikä seuraavista syistä näillä tiedoilla on EPÄTODENNÄKÖISIN? Kielen lihasten motoriikka on heikentynyt ja nielun tunto on alentunut Hildan iän ja perussairauksien takia. Hildalla on hiatushernia ja siitä johtuva esofagiitti. Hildan suu on kuiva iästä ja runsaasta lääkityksestä johtuen. Hildan on vaikea pureskella, koska hammasproteesi on vanha eikä pysy kunnolla paikoillaan Solution. Vastaus b Hiatushernia altistaa refluksille ja esofagiitille, mutta nämä eivät tyypillisesti aiheuta ongelmia ruoan siirtämisessä ruokatorveen. a ja c: Ikään liittyvä nielemisvaikeus ilmenee usein erityisesti suuvaiheen nielemisessä eli on vaikeuksia saada ruokaa siirrettyä nieluun. Tämä johtuu pääasiassa motorisen toiminnan heikentymisestä, mutta myös mahdollisesti suun lisääntyneestä kuivumisesta johtuen d: Huono hammasproteesi voi tietysti olla pureskeluvaikeuden taustalla 4.36 30-vuotias leipuri tulee vastaanotollesi työterveyteen nuhaoireiden vuoksi. Potilas on jo useiden kuukausien ajan kokenut nenän menevän tukkoon jauhoja käsiteltäessä. Epäilet ammattinuhaa. Mikä seuraavista väitteistä pitää paikkansa? Ammattinuhan diagnoosin varmistuttua työterveyslääkäri tekee E-lausunnon ja ammattitauti-ilmoituksen Allergisen ammattinuhan hoidon perusta on säännöllisen nenästeroidilääkitys Ammattitautia epäiltäessä liitetään erikoissairaanhoidon lähetteeseen kopio B-lausunnosta Ammattinuhan diagnoosi varmistetaan periaatteessa aina altistuskokeilla Solution. Vastaus d Ammattinuha tarkoittaa kansainvälisen määritelmän mukaan pääosin työstä johtuvaa tulehdustilaa nenän limakalvoilla. Ammattinuhaa tulee epäillä, jos merkittävä nuha esiintyy pääasiassa työssä (tai työpäivinä) ja häviää pääosin työpaikalta poissa ollessa. Työpaikan hengitysvyöhykkeellä tulee myös esiintyä allergiaa tai limakalvoärsytystä aiheuttavaa ainetta tai tekijää. Allergista nuhaa aiheuttavat allergeeneja (yleensä proteiineja) sisältävät pölyt tai aerosolit. Työstä johtuvassa allergiassa työntekijä useimmiten itse käsittelee allergisoivaa ainetta, jolloin pitoisuus hengitysilmassa on suuri, tai aineita käsitellään hänen välittömässä läheisyydessään. Työssä esiintyvät allergeenit selvitetään anamneesilla. Allergisen ammattinuhan tyypillisiä oireita ovat aivastelu, nenän kutina, vesinuha, nenän tukkoisuus sekä yleinen väsymys ja sairauden tunne. Ammattinuha on yleensä IgE-välitteinen allergeenin aiheuttama, harvemmin ärsykkeiden aiheuttama. IgE-välitteisiin allergioihin liittyvässä ammattinuhassa oireet ilmenevät usein jo minuuttien kuluttua altistumisesta. Viivästyneet oireet ovat mahdollisia, mutta epätyypillisiä. Ammattinuhan diagnoosi perustuu kolmivaiheiseen prosessiin, joista ensimmäinen vaihe on oireiden toteaminen: nuha todetaan oireiden ja työtehtävien perusteella, ja työssä esiintyvä altiste yhdistetään oireisiin ajallisella yhteydellä. Toisena vaiheena on IgE-välitteisen herkistymisen toteaminen kohonneen seerumin allergeenispesifin IgE:n tai prick-testin avulla. Kolmantena vaiheena ovat altistuskokeet, jotka varmentavat tai poissulkevat altisteen ja työn välisen syy-yhteyden. Ammattinuhan diagnoosi varmistetaan lähes aina altistuskokeilla. Nenäaltistuskokeessa mittareina käytetään oireiden, nenäeritteen määrän, nenän tilavuuden (akustinen rinometria) ja nenän ilmavirtauksen (rinomanometria) muutoksia. Testattava aine suihkutetaan tai asetetaan suoraan nenän limakalvolle. Allergeenialtistuskokeessa todettava merkittävä nenän ahtautuminen ja tai nenän selvä eritteisyys tulkitaan positiiviseksi tulokseksi, jos vertailutesti (ärsyttämätön aine) on ollut negatiivinen. Ammattinuhan hoidossa tärkeintä on lopettaa altistus esimerkiksi työnkuvan muutoksin tai ainakin vähentää sitä. Altistumisen vähentämisen keinoja ovat tekniset ratkaisut (esim. ilmanvaihto, suojakoteloinnit) ja hengityssuojaimien käyttö. Ammatillinen kuntoutus voi olla tarpeen, jos altistumista ei työpaikalla voida olennaisesti vähentää tai kokonaan lopettaa. Lääkehoito on toissijaista altistumisen vähentämisen rinnalla. Siedätyshoitoa on ammattitauteihin vain vähän tarjolla (esim. eläinlääkärin siedätys kissalle tai koiralle). Perustellun ammattinuhaepäilyn tutkimuskulut korvataan työnantajan lakisääteisestä työtapaturma- ja ammattitautivakuutuksesta riippumatta tutkimusten tuloksista. Korvauksen saamiseksi ammattitautiepäilyn toteava yksikkö toimittaa vakuutusyhtiölle tutkimus- ja hoitokäyntejä koskevat sairauskertomusmerkinnät tai E-lausunnon. Lääkärin kuuluu tehdä lakisääteinen ilmoitus ammattitautiepäilystä ja todetusta ammattitaudista aluehallintovirastoon. Siten voidaan seurata työolosuhteita ja ammattitautien kehitystä. Ammatillista kuntoutusta korvataan, jos työ- tai toimintakyky tai ansiomahdollisuudet ovat ammattitaudin vuoksi heikentyneet tai jos on todennäköistä, että ne voivat ammattitaudin vuoksi myöhemmin olennaisesti heikentyä. Kuntoutusta puoltaa ammattialalla yleisen altisteen aiheuttama allerginen ammattinuha, koska tuolloin riittävä välttäminen ei ole realistista tai mielekästä. Lisäksi huomioidaan mahdollinen laaja-alainen herkistyminen muille työn altisteille (esim. vehnäjauhonuhassa herkistyminen muille jauhoille) ja mahdollinen astma nuhan ohella. Mikäli työtapaturma- ja ammattitautivakuutus ei korvaa ammatillista kuntoutusta, se saattaa olla mahdollista työeläkekuntoutuksena. a: Lausuntojen tekijän ei tarvitse olla työterveyslääkäri eikä niitä tehdä pelkästään diagnoosin varmistuttua. b: Lääkehoito on toissijaista altistumisen vähentämisen rinnalla ja tärkeintä on lopettaa altistus esimerkiksi työnkuvan muutoksin tai ainakin vähentää sitä. c: Ei ole standardikäytäntö. 4.37 Vuosia tupakoineella on poikkeava limakalvomuutos ikenellä oikean alakulmahampaan kohdalla. Millä hampaan numerolla identifioit muutoksen kohdan suussa? 31 43 22 13 Solution. Vastaus b Kansainvälisen käytännön mukaisesti hampaat tunnistetaan numeroparilla. Numeroparin ensimmäinen numero kuvaa sitä leukaneljännestä, jossa hammas sijaitsee (pysyvässä hampaistossa neljännekset 1–4 ja maitohampaistossa 5–8). Toinen numero kuvaa hampaan järjestysnumeroa keskiviivasta taaksepäin. 4.38 53-vuotiaalla miehellä on 5 kk ajan ollut jatkuvaa nenän tukkoisuutta, liman valumista nieluun, hajuaistin alenemaa ja ajoittaista paineen tunnetta kasvoilla. Kortisonisuihke on säännöllisesti käytössä. Miten toimit? Aloitan 3 viikon mittaisen doksisykliini kuurin Teen lähetteen korva-, nenä- ja kurkkutautien poliklinikalle jatkotutkimuksia ja leikkausharkintaa varten Aloitan tehostetun hoidon toistuvilla poskiontelopunktioilla Suosittelen säännöllisiä suolavesihuuhteluita kortisonisuihkeen sijaan oireiston parantamiseksi Solution. Vastaus b Potilaalla ollut jo asianmukainen hoito ja silti krooninen rinosinuiitti ei ole helpottanut ja on kestänyt yli 12 viikkoa. Tämä on aihe KNK-lähetteelle. Jos hoitoa (kortikosteroidisuihkeet) ei olisi ollut käytössä tähän saakka, niin sitä tulisi yrittää ennen lähetettä. Leikkaushoitoa suositellaan pitkittyneissä tai usein toistuvissa sivuontelotulehduksissa, kun muilla hoidoilla ei ole päästy riittävän hyvään tulokseen. Sivuonteloiden tähystysleikkauksessa (Functional Endoscopic Sinus Surgery, FESS) onteloiden aukkoja laajennetaan ja tarvittaessa muita rakenteellisia ahtauksia avataan. Lievissä tapauksissa on viime vuosina käytetty myös onteloiden luonnollisten aukkojen pallolaajennusta. Konservatiivista hoitoa tulee jatkaa myös leikkaushoidon jälkeen. a: Ei viitettä akuutista bakteeri-infektiosta -&gt; ei antibioottia c: Ei aihetta toistuville poskiontelopunktioille d: Voisi kyllä suositella suolavesihuuhteiluita, mutta ei suihkeen sijaan ja tässä kohtaa kun suihketta on jo yritetty, niin on aihe lähetteelle. Jos ei olisi kokeiltu vielä suihketta, niin sen yrittäminen sekä tällä kertaa myös suolavesihuuhteluiden käyttö samaan aikaan olisi aiheellista. 4.39 Epäilet 38-vuotiaalla naisella akuuttia poskiontelotulehdusta. Mikä seuraavista on tyypillinen kliininen löydös kyseisessä sairaudessa? Märkäerite alakäytävässä Polyyppi choana-aukossa Märkäerite keskikäytävässä Polyyppi keskikäytävässä Solution. Vastaus c Akuutti bakterielli rinosinuiitti voidaan diagnosoida kliinisesti, jos seuraavat kriteerit täyttyvät: Potilaalla on sivuontelotulehduksen oireita ja erityisesti siis märkäistä eritettä + joko nenän tukkoisuutta tai kasvojen kipua/paineen tunnetta tai hajuaistin menetystä ja tämän lisäksi joku näistä: Oireet kestäneet pitkään (kriteeristöstä riippuen 7-10vrk) Tapahtuu oireiden lievittymistä aluksi, mutta sitten taas oireiden pahentumista (ns. double sickening) Vaikeita oireita ainakin 3 vrk (korkea kuume/hampaisiin säteilevää kipua/voimakas kasvojen kipu) Kaikissa kriteeristöissä ei ole märkäisen eritteen osoittaminen pakollista, mutta märkäerite on kyllä suurimmassa osassa kriteeristöjä pakollista, jotta voi asettaa diagnoosin. a: Märkäerite tulee poskiontelotulehduksessa poskiontelosta, joka tyhjentyy keskikäytävään, ei alakäytävään b ja d: Polyypit sopivat kroonisen rinosinuiittiin ja ne voitaisiin yleensä löytää bilateraalisesti ala- ja keskikuorikon välissä (peräisin etummaisista seulalokeroista). Joskus harvemmin polyyppeja voitaisiin todeta nenän takaosassa tukkimassa koana-aukkoja (peräisin joko taaemmista seulalokeroista tai poskiontelosta (antrokoanaalipolyyppi). Koanaalipolyyppi eroaa kroonisesta polypoottisesta rinosinuiitista. Se on yleensä toispuoleinen ja esiintyy nuoremmassa ikäryhmässä. Potilaan tyypillinen oire on nenän tukkeutuminen ulospäin voimakkaasti niistettäessä. 4.40 Mikä seuraavista on selkein indikaatio päivystykselliseen nielurisaleikkaukseen eli ns. kuuman vaiheen tonsillektomiaan? Potilaalla on mononukleoosi ja nielupaise Potilaalla on nielupaise ja hän on alle 15-vuotias Potilaalla on ollut aikaisemmin nielupaise ja nyt paise on uusinut Potilaalla on selkeä nielupaise, mutta tulehduskipulääkeallergian vuoksi kivun hoito ei ole onnistunut Solution. Vastaus b Lasten nielupaiseen (peritonsillaariabskessi) hoidossa tonsillektomiaa harkitaan heti. Lasten nielupaiseet tulisi kuitenkin aina lähettää suoraan ESH-päivystykseen eikä niitä hoideta itse PTH:ssa (kuten hyvävointisten aikuisten kanssa voi yrittää) -&gt; ESH:ssa pähkäillään sitten leikkauksesta eikä sinänsä lähetettä leikkausarvioon tarvitse tehdä Kuuman vaiheen tonsillektomiassa hengitysteiden turvaaminen nukutuksen yhteydessä on erittäin tärkeää mahdollisen leukalukon ja limakalvoturvotuksen aiheuttaman ilmateiden ahtautumisen vuoksi a: Mononukleoosi ei yleensä aiheuta nielupaisetta. Vaikka se esiintyisi samaan aikaan niin se ei ole suora indikaatio tonsillektomialle c: Aikuisilla ei vielä suositella nielurisojen poistoleikkausta 1. nielupaiseen yhteydessä, jos se hoituu normaalisti. Toistuvissa nielupaiseissa tonsillektomiaa voidaan harkita, mutta se voidaan kuuman vaiheen jälkeenkin. d: Peritonsillaariabskessin ensisijainen hoito aikuisilla ei ole NSAIDeilla kivun hoito vaan inkiisio ja tyhjennys paikallispuudutuksessa. Aikuisilla ei vielä suositella nielurisojen poistoleikkausta 1. nielupaiseen yhteydessä, jos se hoituu normaalisti. 4.41 Kun lähetetietojen perusteella on epäily pään ja kaulan alueen pahanlaatuisesta kasvaimesta, erikoissairaanhoidon ensiarvio pyritään järjestämään 1-7 vuorokauden kuluessa 1-3 kuukauden kuluessa päivystyksellisesti 7-30 vuorokauden kuluessa Solution. Vastaus a Tehdään lähete 1-7vrk kiireellisyydellä. Arvio aloitetaan nopeasti ja Suomessa raja hoidon aloittamiselle on tällä hetkellä n. 2-3 viikkoa, koska pään ja kaulan alueen syövät ovat erittäin kiireellistä hoitoa vaativia syöpiä 4.42 Lapsella pitkittyneet ja pahentuneen ylähengitystieinfektio-oireet 8-vuotiaalla pojalla, jolla ei allergioita, on ollut reilun 2 viikon ajan ylähengitystieoireilua. Viimeisten 4 päivän aikana oireilu on pahentunut. Nenä on ollut kovasti tukossa ja molemmin puolin nenästä tulee märkäisen näköistä eritettä. Myös päätä särkee kovasti, kuumetta on ollut ad 39 astetta ja lapsi on ollut varsin voipunut. Toteat nenässä limakalvoturvotusta ja eritettä molemmin puolin sekä nielussa limavanan ja keskimääräistä suuremmat tonsillat. Keuhkot ovat auskultoiden siisti ja CRP 40. Mikä on hoitoratkaisusi ja sen perustelu? Aloitan atsitromysiini antibioottikuurin, koska se on tehokas ja kuuluu ensisijaisiin sinuiitissa määrättäviin antibiootteihin En aloita antibioottikuuria, koska kuvantamistutkimuksia (uä, sinusten rtg) ei olla tehty Aloitan amoksisilliini antibioottikuurin, koska oirekuva viittaa bakteeriperäiseen rinosinuiittiin ja lapsi saattaa hyötyä siitä En aloita antibioottikuuria, koska siitä ei ole hyötyä lapsen ylähengitystieinfektion hoidossa Solution. Vastaus c Potilaalla on ollut pitkään kestäneet ylähengitystieoireet, jotka nyt ovat pahentuneet viime päivinä (ns. double sickening). On myös osoitettavissa märkäistä eritettä sekä nenä on tukossa -&gt; voidaan diagnosoida kliinisesti akuutti bakteerisinuiitti. CRP-arvo 40 tukee bakteeriperäistä infektiota, mutta ei yksinään riitä erottamaan bakteeri- ja virusinfektiota. Akuutin sivuontelotulehduksen diagnoosi tehdään ensisijaisesti juuri oireiden ja löydösten perusteella. Akuutti bakterielli rinosinuiitti voidaan diagnosoida kliinisesti, jos seuraavat kriteerit täyttyvät: Potilaalla on sivuontelotulehduksen oireita ja erityisesti siis märkäistä eritettä + joko nenän tukkoisuutta tai kasvojen kipua/paineen tunnetta tai hajuaistin menetystä ja tämän lisäksi joku näistä: Oireet kestäneet pitkään (kriteeristöstä riippuen 7-10vrk) Tapahtuu oireiden lievittymistä aluksi, mutta sitten taas oireiden pahentumista (ns. double sickening) Vaikeita oireita ainakin 3 vrk (korkea kuume/hampaisiin säteilevää kipua/voimakas kasvojen kipu) Potilaalle voisi aloittaa antibioottikuurin; esim. amoksisilliini 7vrk (40mg/kg/vrk jaettuna 2 tai 3 annokseen) a: Makrolidit ovat toissijaisia antibiootteja b: Kuvantamistutkimuksia ei rutiinisti tarvita sinuiittiepäilyissä d: Lapsetkin hyötyvät bakteeriperäisen rinosinuiitin antibioottihoidosta 4.43 Teet 40-vuotiaasta pitkällisestä rinosinuiittioireista kärsivästä potilaasta lähetteen korva-, nenä- ja kurkkutautien poliklinikalle. Mikä on ensisijainen kuvantamistutkimus erikoissairaanhoidossa kroonista rinosinuiittia epäiltäessä? OPTG-kuvaus Sinusten rtg (kuutamoprojektio) Sinonasaali-CBCT-kuvaus Sinusten rtg (ap- + sivuprojektiot) Solution. Vastaus c CBCT = cone-beam computed tomography = KKTT = kartiokeila-TT Erikoissairaanhoidossa arvioidaan, miten kroonista rinosinuiittia lähdetään leikkaamaan (ensisijaisesti FESS) ja tarkin keino taudin arvioimiseen ja leikkauksen suunnittelemiseen on tietokonekerroskuvaus (KK)TT. a: OPTG-kuvantaminen on ensisijainen hammasperäistä infektiota epäiltäessä perusterveydenhuollossa. b ja d: Sinusten natiiviröntgenkuvat ovat ensisijaisia sinusten kuvantamisia perusterveydenhuollossa, jos sille todetaan tarvetta. Pääsääntöisesti sinuksia ei tarvitse kuvata PTH:ssa, mutta joskus voi olla helpompaa vain napata kuvat ja poissulkea niillä sivuontelotulehdus, jos potilas on aivan varma omasta diagnoosistaan ja vaatii kuvantamisia. 4.44 Mitä otoakustinen emissio mittaa? Sisempien karvasolujen toimintaa Ulompien karvasolujen toimintaa Välikorvan kuuloluiden vastusta Tärykalvon liikkuvuutta Solution. Vastaus b Simppelisti sanottuna OAE-tutkimuksessa sanotaan klik korvaan ja kuunnellaan mitä korva sanoo takaisin. Korvaan lähetetään ääni, joka aiheuttaa sisäkorvan ulkokarvasolujen supistumisen. Supistuessaan ne aiheuttavat tyvikalvon (basilaarimembraanin) värähtelyn, joka puolestaan synnyttää hyvin heikon äänen. Tämä ääni johtuu korvan värähtelysysteemiä pitkin ulospäin ja tätä ääntä kuunnellaan (ääni on kuitenkin niin heikko, että se voidaan havaita ja erottaa ympäristön äänistä vain suorittamalla useita mittauksia ja summaamalla niiden tulokset, jolloin taustahäly nollautuu pois). Jos saadaan vaste, niin korvassa on likimain normaali kuulo. Vastetta ei saada esiin, jos korvassa on konduktiivinen (johtumistyyppinen) kuulovika tai sisäkorvaperäinen kuulovika ylittää 40 dB OAE ja erityisesti sen alatyyppi eli transient evoked otoacoustic emission (TEOAE) on tärkein metodi vastasyntyneiden kuulon seulomiseen. 4.45 Laakea käyrä tympanometriassa ja heikosti liikkuva tärykalvo korvatulehduksen kontrollissa 5-vuotias lapsi on korvatulehduksen vuoksi määrätty korvakontrolliin sairaanhoitajan vastaanotolle. Sairaanhoitaja tulee kysymään lääkäriltä neuvoa, mitä tehdä: oikealla on terävähuippuinen A-käyrä, vasemmalta käyrä on hyvin laakea, lähes tasainen ja huippua ei ole erotettavissa. Lapsi on syönyt antibioottikuurin kuukautta aiemmin. Flunssa on parantunut eikä oireita juuri enää ole, välillä toinen korva tuntuu tukkoiselta. Tutkit tärykalvot: oikealla tärykalvon liikkuvuus tulee hyvin esille, vasemmalla ei tule liikettä, mutta tärykalvo näyttää aika normaalilta. Miten etenet? Tulkitsen, että vasemmalla on liimakorvatilanne ja lähetän lapsen tympanostomiaa varten korvalääkärille. Ohjaan lapsen kuulontutkimukseen seuraavana päivänä ja harkitsen jatkotoimet sen perusteella. Epäilen liimakorvaa vasemmalla, mutta koska oireet ovat vähäiset ja oikea korva on terve, päätän seurata vielä tilannetta ja kutsun lapsen kontrolliin kahden kuukauden sisällä lääkärin vastaanotolle. Selitän, että tulehdus ei ole vielä vasemmalta parantunut. Aloitan toisen, vähän laajakirjoisemman antibiootin ja sovin uuden kontrollin kolmen viikon päähän Solution. Vastaus c 5-vuotiaalla lapsella on ollut aiemmin otiitti, jonka jälkeen tehdyssä kontrollissa oikean korvan tympanometriassa todetaan jyrkkä A-käyrä (normaali), mutta vasemmalla käyrä on hyvin matala ja huiputon (flat, Type B). Otoskopiassa oikea tärykalvo liikkuu hyvin, vasemmalla liikkuvuus puuttuu, mutta ulkonäkö on melko normaali. Lapsella on ollut vain satunnaista tukkoisuuden tunnetta, eikä merkittäviä oireita. Kyseessä on todennäköisesti välikorvan pitkittynyt eritteisyys eli sekretorinen välikorvatulehdus (otitis media with effusion, otitis media secretoria; välikorvaeritteen esiintyminen rauhallisen tärykalvon takana ilman selkeää äkillistä infektiota). Sekretorisen otiitin (OME, liimakorva) tärkein oire on kuulonalenema ja lisäksi voi tuntua korvan lukkoisuutta. Sekretorinen otiitti paranee yleensä itsestään. Tilanne voidaan tarkistaa parin kuukauden päästä, jolloin olisi 3kk eritteisyyttä. Jos välikorvassa on eritettä yhtäjaksoisesti yli 3 kk:n ajan, on kyseessä ns. liimakorva. a: Vasta liimakorvatilanteessa konsultoidaan korvalääkäriä hoidosta (kiireetön lähete). Nyt on vasta ollut 1kk eritettä. Jos välikorvaerite on ollut yli kolmen kuukauden ajan, harkitaan ilmastointiputkien asettamista. b: Ei ole järkeä tutkia päivän päästä, tilanne on hyvin yleinen ja hoituu yleensä itsestään. d: Tulehdus on sinänsä parantunut, mutta eritettä on jäänyt korvaan. Sekretoriseen otiittiin ei määrätä antibiootteja, ellei äkillisen taudin oireita ilmene taas -&gt; uusi arvio silloin. 4.46 Missä tilanteessa aikuiselle potilaalle tulee tehdä tärykalvopisto? Potilaalla on ollut välikorvan tulehdus kolme viikkoa sitten, eikä kuulo ole vieläkään normalisoitunut Potilaalla on pullottava liikkumaton tärykalvo ja voimakas kiertohuimaus ja pahoinvointi Potilaalla hävinnyt kuulo kokonaan toisesta korvasta (Sudden deafness) Potilaalla on sameaa eritettä välikorvassa ja kuumetta on yli 38 astetta Solution. Vastaus b Tärykalvopiston pääasiallinen indikaatio välikorvan paineen nopea purku, erityisesti jos siihen liittyy merkittävää kipua tai komplikaatioriski. a: Tämä viittaa jälkitilaiseen kuulon laskuun ja pitkittyneeseen erittyineisyyteen, mutta ei akuuttiin paineeseen eikä välittömään tärykalvopistotarpeeseen. c: Äkillinen kuulon menetys on yleensä sensorineuraalinen, ei välikorvaperäinen -&gt; ei ole järkeä pistossa d: Äkillisessä välikorvatulehduksessa on usein kuumetta, mutta pelkkä kuume ei ole aihe pistolle 4.47 Mikä on yleisin syy pahanhajuiselle hengitykselle? Krooninen tonsilliitti ja proput Huono suuhygienia Krooninen sinuiitti Refluksitauti Solution. Vastaus b Tärkein syy halitoosille on suuhygienian laiminlyöminen. Ainakin 80 %:ssa tapauksista syy on suussa. Hajun aiheuttavat pääasiassa bakteerien tuottamat haihtuvat rikkiyhdisteet. Hajuaisti tottuu voimakkaaseenkin hajuun nopeasti, eikä potilas usein tiedä ongelmastaan. a: Kroonisen tonsilliitin aiheuttamat risakudoksen tulpat (”proput”; risojen kryptiin kertyy vaaleaa ryynimäistä haisevaa massaa, joka irtoaa painamalla) voivat kyllä olla halitoosin taustalla, mutta eivät ole yleisin syy. c: Pitkittyneessä sinuiitissa märkä on usein pahanhajuista, mutta ei ole yleisin syy halitoosille d: Usein taustalla, mutta taaskaan ei ole yleisin syy "],["section-1.html", "Kappale 5 2024 5.1 Lapsen kuorsaus ja uniapnea: mikä väittämistä pitää paikkaansa? 5.2 Pienellä lapsella ylähengitystie- ja korvalöydöksiä 5.3 Kuinka diagnosoit alle 7-vuotiaan lapsen kitarisahypertorfian? 5.4 Äkillisen korvakäytäväntulehduksen pitkittyessä korvaan voi usein kehittyä 5.5 Pitkittyneet flunssaoireet ja kuvantaminen 5.6 Vuotava korva ja suupielen roikkumista 5.7 Kenen nielupaise KNK:lle? 5.8 Nielemisongelmia tupakoitsijalla 5.9 Käheys. Mikä seuraavista on yleinen käheyden aiheuttaja? 5.10 Flunssaoireistoa ja poskiontelopainetta, kuvannetaanko? 5.11 Akuuttia kurkkukipua 5.12 Mikä on vestibulaarischwannooma? 5.13 Taksinkuljettajalla AHI 24 5.14 Anafylaksian hoidossa 5.15 5kk tukkoinen nenä ja limaisuutta 5.16 Mastoidiitin poissulku 5.17 Kun todetaan vasemmanpuoleinen äänihuulihalvaus, potilaalle on syytä tehdä lähimmän kuukauden aikana 5.18 Taksinkuljettajalla AHI 4 5.19 Hoitaessani korvalehtivammaa 5.20 Särkyä poskilla ja ohimoilla 5.21 Pään ja kaulan alueen pahanlaatuisten kasvainten hoidonsuunnittelukokouksessa määritetään kasvaimen levinneisyysaste TNM-luokitusta käyttäen. Tämän takia tehdään ainakin seuraavat tutkimukset: 5.22 Räkäoireita 4vrk 5.23 10vrk flunssaoireilua 5.24 16-vuotiaalla kurkkukipua 5.25 Ylähengitystieoireilua 5.26 Kielen tai posken limakalvolle tulleen haavan ompelemisessa 5.27 Mikä on merkittävin riskitekijä lapsen välikorvatulehdukselle? 5.28 Potilas tulee vastaanotolle tulosyyllä ”nielemisvaikeus/palantunne”. Missä tilanteessa gastroskopia EI OLE ensisijainen tutkimus? 5.29 Uniapnean ennuste, mikä seuraavista pitää paikkaansa? 5.30 Mikä seuraavista väitteistä EI pidä paikkaansa? 5.31 Millä seuraavista limakalvomuutoksista on suurin riski muuttua maligniksi?", " Kappale 5 2024 Vain yksi tentti wikissä, muita blokkeja ei tarjolla. Vanhoja kysymyksiä oli 19, joten tässä vain uusia kymyksiä nyt 31 5.1 Lapsen kuorsaus ja uniapnea: mikä väittämistä pitää paikkaansa? Lapsilla voi esiintyä uniapneaa vain infektioiden yhteydessä Unihäiriöt lapsilla voivat aiheuttaa käytöshäiriöitä ja ylivilkkautta Vastasyntyneelläkin voi esiintyä kuorsausta, mutta se häviää ensimmäisten elinkuukausien aikana eikä vaadi toimenpiteitä. Lapsen sosiaalisesti häiritsevää kuorsausta pitää hoitaa, koska infektioiden aikana se pahenee ja johtaa päiväaikaisiin oireisiin, kuten oppimisvaikeuksiin. Solution. Vastaus b Lasten unihäiriöt, mukaan lukien kuorsaus ja obstruktiivinen uniapnea, voivat johtaa päivällä ilmeneviin neurokognitiivisiin ja käyttäytymisen ongelmiin, kuten tarkkaavaisuushäiriöihin, oppimisvaikeuksiin, impulsiivisuuteen ja ylivilkkauteen. Eivät niinkään aina ilmene klassisena päiväaikaisena väsymyksenä kuten aikuisilla. a: Lapsilla voi esiintyä uniapneaa infektioiden ulkopuolellakin; johtuu useimmiten risakudosten hypertrofiasta, jota infektiot kyllä usein pahentavat. c: Vastasyntyneen kuorsaus ei ole automaattisesti harmitonta ja vaatii arviointia. d: Sosiaalisesti häiritsevän kuorsauksen hoito perustuu oireiden ja löydösten vakavuuteen, ei pelkästään sosiaaliseen haittaan tai infektioiden yhteydessä pahenemiseen. Jos lapsi kuorsaa jatkuvasti ja äänekkäästi on kyseessä todennäköisesti suurentuneet risakudokset (todettu tai epäily) ja se voi olla aihe lähetteelle ESH. Jos oirekuva on lievä, voi hyvinkin jäädä seuraamaan tilannetta. 5.2 Pienellä lapsella ylähengitystie- ja korvalöydöksiä Vastaanotollesi tulee 1.5-vuotias lapsi, jolla on ollut ylähengitystieoireita viiden päivän ajan. Tänään lapsi on muuttunut itkuiseksi ja alkanut pidellä vasenta korvaansa. Tutkimuksessa nenä valuu räkää ja hänellä on kolmatta päivää kuumetta 38,1 astetta. Lapsi on touhukas ja kovin kiinnostunut stetoskoopeistasi. Välikorvassa näyttäisi olevan molemmin puolin eritettä, tärykalvo on samea ja pullottava ja heijaste on hävinnyt. Mikä seuraavista on lapsen ensisijainen hoito? Parasetamoli ja tulehduskipulääkitys painon mukaisesti Amoksisilliini-klavulaanihappo painon mukaisesti viiden vuorokauden ajan Siprofloksasiini-hydrokortisonitipat kolmesti vuorokaudessa viiden vuorokauden ajan Potilaan painonmukainen kerta-annos keftriaksonia lihaksen sisäisesti Solution. Vastaus b Tilanne vaikuttaa akuutilta välikorvatulehdukselta (AOM). Se ilmaantuu yleensä ylähengitystieinfektion aiheuttaman korvatorven vajaatoiminnan seurauksena ja ilmaantumishuippu on 3.-4. päivänä infektion oireiden alkamisen jälkeen. Sen diagnostiset kriteerit ovat: Tärykalvossa selvät tulehduksen merkit + Välikorvassa on eritettä + Vähintään yksi yleiseen tai paikalliseen infektioon viittaava oire tai löydös: yleisimmin ylähengitystieinfektioon viittaavat oireet, kuten nuha, yskä, kuume, kurkku- tai korvakipu, kuulon heikkeneminen ja itkuisuus Pikkulapsilla korvien harominen on varsin yleinen oire, mutta se ei kuitenkaan suoraan viittaa äkilliseen välikorvatulehdukseen, ellei sen yhteydessä esiinny samanaikaista hengitystieinfektiota. Tällä potilaalla se kuitenkin on nyt todennäköisesti välikorvatulehduksen oire. Jos mikrobilääkkeen aloitukseen päädytään, ensisijaislääkkeeksi suositellaan amoksisilliinia (40 mg/kg/vrk) tai amoksisilliini-klavulaanihappoa (40/5,7 mg/kg/vrk) (2 tai) 3 annokseen jaettuna. Hoitoaika 5-7vrk. a: Jos on selkeä AOM, on antibiootti indikoitua. AOM kyllä paranee yleensä itsestäänkin, jos vanhemmat eivät jostain syystä halua antibiootteja. Jos antibioottihoitoon ei heti päädytä äkillisen välikorvatulehduksen (AOM) hoidossa, niin yksi mahdollisuus on ns. viivästetty antibioottikuuri, jossa kirjoitetaan resepti ja lääke aloitetaan, mikäli lapsi ei ole selvästi parempi 2-3vrk kuluttua. c: Välikorvatulehduksen hoidossa käytetään yleensä systeemisiä antibiootteja. Tippoja voi käyttää, jos korva on putkitettu. d: Lihakseen annettava kerta-annos keftriaksonia on vaihtoehto, mikäli p.o. lääkitys ei jostain syystä onnistu, mutta ei ole todellakaan ensilinjan hoitoa 5.3 Kuinka diagnosoit alle 7-vuotiaan lapsen kitarisahypertorfian? Lateraalinen kallokuva (rtg) Oireiden perusteella Nenänielun peilitutkimuksella Nasoendoskopialla Solution. Vastaus b Pienillä lapsilla kitarisaa on käytännössä hyvin vaikeaa tai jopa mahdotonta nähdä peilitutkimuksella -&gt; yleensä PTH:ssa voi vain olla epäily hypertrofiasta oireiden perusteella. Nasoendoskopialla kitarisan näkeminen voi olla helpompaa, mutta PTH:ssa oireiden perusteella diagnosoiminen on ensisijaista. Jos lapsi kuorsaa tai on obstruktiivisia unioireita, on taustalla useimmiten risakudoksen hypertrofia. Nielurisat näkee helposti, mutta kitarisaleikkaukseen voidaan joskus lähteä ilman, että suurentunutta kitarisaa on koskaan nähtykään ja se on diagnosoitu oireiden perusteella. 5.4 Äkillisen korvakäytäväntulehduksen pitkittyessä korvaan voi usein kehittyä pahanlaatuinen korvakäytäväntulehdus sekundäärinen sieni-infektio korvakäytävän kolesteatooma korvakäytävän neuralgia eli hermovaurio Solution. Vastaus b Äkillisen korvakäytävätulehduksen tavallisimmat aiheuttajabakteerit ovat Pseudomonas aeruginosa ja Staphylococcus aureus. Äkillisen korvakäytävätulehduksen pitkittyessä korvakäytävään voi tulla sekundaarinen sieni-infektio. Sienten aiheuttamat äkilliset korvakäytävätulehdukset ovat Suomessa harvinaisia, mutta kosteassa ja lämpimässä ilmanalassa tavallisia. Aspergillus-lajit ovat niiden yleisimpiä aiheuttajia. Myös Candida albicans ja Penicillium -lajit voivat olla tulehduksien syynä. Sieni-infektio ilmenee kutinana, paksuna eritteenä ja hoitoon reagoimattomana oireiluna. Tulehduksen pitkittyessä korvakäytäväeritteestä otetaan näytteet bakteeri- ja sieniviljelyyn. a: Maligni eksterni otiitti (MOE) eli nekrotisoiva korvakäytävätulehdus (NOE) on tyypillisesti invasiivisen Pseudomonas aeruginosan aiheuttama mahdollisesti fataali kallonpohjaan invasoiva infektio. Tyypillisintä immuunipuutteisella ja diabeettisellä potilaalla; tyyppipotilas on vanha diabeetikko, jolla korvakipua (otalgia), märkäeritettä korvasta ja kipua pureskellessa. Otoskopiassa patognomoninen löydös on granulaatiokudosta korvakäytävän inferiorisessa osassa luu-rustojunktiossa. Potilas pitää lähettää erikoissairaanhoitoon suonensisäistä antbioottihoitoa ja paikallishoitoa varten. Hoitamattomana tauti johtaa kuolemaan. Diabeetikoiden ja immuunipuutosta sairastavien potilaiden korvakäytävätulehdukset tulee hoitaa ja kontrolloida huolellisesti. c: Korvakäytävän ihon migraation häiriintyminen voi aiheuttaa epidermistulpan, joka voi tuottaa korvakäytävään luusyöpymän, jolloin puhutaan korvakäytäväkolesteatoomasta (yleensä kuitenkin puhuttaessa kolesteatoomista puhutaan välikorvakolesteatoomista). Epiteelimigraatio voi häiriintyä, jos normaalia ihoa häiritään topsipuikolla, hiuspinnillä, nappikuulokkeilla, korvatulpilla yms. manipulaatiolla. Hoitona on usein leikkaus -&gt; tee lähete KNK. d: Harvinainen eikä ole tyypillinen komplikaatio 5.5 Pitkittyneet flunssaoireet ja kuvantaminen 29-vuotiaalla miehellä on ollut toista viikkoa flunssaoireilua. Viimeiset 3 päivää hänellä on ollut voimakasta särkyä oikean kulmakarvan seudussa ja siitä syystä hän hakeutuu tk-päivystykseen. Epäilet akuuttia frontaalisinuiittia ja mietit kuvantamistutkimusta. Terveyskeskuksessa sinulla on käytössäsi natiivi-rtg-kuvauslaitteisto. Minkälaisen röntgenkuvan määräät? OPTG-kuvauksen Sinusten kuutamoprojektion Sinusten ap- sekä sivuprojektiot CBCT-kuvauksen Solution. Vastaus c Äkillisen otsaontelotulehduksen tyypillisenä oireena on tyypillisten sivuontelo-oireiden lisäksi kipu (usein voimakas) otsaontelon kohdalla kulmakarvan mediaaliosan seudussa. Hoidossa noudatetaan äkillisen poskiontelotulehduksen hoitolinjoja. Otsaontelokanavan limakalvoturvotusta alentamaan voidaan käyttää lisäksi paikallisesti tippoina kortikosteroidihoitoa. Potilaan lähettämistä päivystyksellisesti erikoissairaanhoitoon tulee harkita, jos kipu jatkuu voimakkaana, potilaan yleisvointi on heikentynyt ja erityisesti jos yläluomessa tai otsalla esiintyy kudosturvotusta. Frontaalisinuiittia ei tarvitse kuvantaa (kuten ei myöskään poskiontelotulehdusta), ellei epäile komplikaatiota. Jos komplikaatiota epäiltäisiin, niin ensisijainen kuvantaminen olisi yleensä (KK)TT (eli CBCT) eikä natiivirtg. Jos kuitenkin halutaan tukea diagnostiikkaan tai mahdollisesti sivuontelotulehduksen poissulkuun, voidaan natiivi-rtg-kuvantamistakin miettiä ja yleensä otetaan NSO-kuvan kuutamoprojektio, mutta sillä on omat rajoituksensa seulalokeroiden ja otsaontelon diagnostiikassa. Otsaontelon visualisoimiseen ap- ja sivuprojektiot ovat parhaimmat. 5.6 Vuotava korva ja suupielen roikkumista 62-vuotiaalla naisella on ollut pidempään korvavaivaa ja krooninen tärykalvon perforaatio. Korvan vuotamista on ollut muutaman kerran vuodessa. Antibiootti-korvatipat ovat yleensä auttaneet. Nyt korva on vuodellut jonkin aikaa ja kuulo tuntuu heikentyneen. Lisäksi hän on huomannut, että saman puolen suupieli roikkuu hieman ja silmässäkin on ollut roskan tunnetta. Mitä teet ja millä kiireellisyydellä? Kasvohermohalvaus ja vuotava korva eivät liity toisiinsa, hoidan ne erikseen tipoilla ja prednisolonilla. Teen kuitenkin kiireettömän lähetteen KNK-lääkärille. En aloita mitään hoitoa, vaan lähetän päivystyksellisesti KNK-lääkärin arvioon. Aloitan antibiootin suun kautta sekä Prednisolon-lääkityksen kasvohermohalvauksen vuoksi ja laadin kiireellisen lähetteen KNK-lääkärille. Aloitan heti antibioottikorvatipat ja laadin kiireellisen lähetteen KNK-lääkärille. Solution. Vastaus b Tämä yhdistelmä herättää vahvan epäilyn kolesteatoomasta tai muusta kroonisen otiitin komplikaatiosta, jossa tulehdus tai granulaatiokudos vaurioittaa kasvohermoa. Tämä on KNK-päivystysasia. Facialispareesipotilas, jolla otiitti tai muu korvasairaus tai aikaisempi korvaleikkaus halvauksen puolella -&gt; päivystyksellinen KNK-konsultaatio! Kroonisessa välikorvatulehduksessa (kolesteatooman kera tai ilman) hoitona puhdistetaan tulehdusmuutokset välikorvasta ja vapautetaan facialishermo. 5.7 Kenen nielupaise KNK:lle? Toteat potilaallasi selkeä nielupaiseen. Nielupaise hoidetaan päivystyksellisesti. Viereisen huoneen kokeneella kollegallasi on kokemusta nielupaiseiden avaamisesta. Kenet seuraavista esimerkkipotilaista lähetät kuitenkin päivystykselliseen nielurisaleikkaukseen KNK-lääkärin hoidettavaksi? Potilas on 20-vuotias ja hänellä on mononukleoosi. Potilas on 25-vuotias, mutta tulehduskipulääkeallergian vuoksi kivun hoito ei ole onnistunut. Potilas on 9-vuotias, hyväkuntoinen, saa syötyä ja juotua. Potilas on 35-vuotias, kipu säteilee korvaan, suun avaaminen on hieman rajoittunut ja syöminen on ollut hankalaa parin päivän ajan. Solution. Vastaus c Hyvävointiset aikuiset voi hoitaa PTH:ssa itse, jos osaa (tai kaveri osaa), mutta lasten peritonsillaariabsessit tulisi aina lähettää ESH. 5.8 Nielemisongelmia tupakoitsijalla 67-vuotias Pertti on kova tupakoitsija ja alkoholiakin menee joskus reippaasti. Viime aikoina nielemisessä on alkanut esiintyä hankaluutta ja kipua. Suuret lihanpalat ja tabletit eivät mene kunnolla alas ja sulamatonta ruokaa on alkanut nousta takaisin nieluun. Mitä teet? Valitse paras vaihtoehto. Lähetän potilaan KNK-klinikkaan jäykällä tähystimellä tehtävää tutkimusta varten, koska se on ensisijainen tutkimusmenetelmä epäiltäessä ruokatorven yläsulkijalihaksen toimintahäiriötä. Lähetän potilaan kaularangan röntgentutkimukseen, koska kaularangan osteofyytti voi estää kookkaiden palojen nielemisen. Lähetän potilaan esofagogastroskopiaan, koska potilaan anamneesi huomioiden ruokatorven pahanlaatuinen tauti on mahdollinen. Lähetän potilaan KNK-klinikkaan ruokatorven varjoainetutkimukseen, koska regurgitaatio viittaa Zenkerin divertikkeliin Solution. Vastaus c Iäkkäällä potilaalla, jolla on progressiivinen dysfagia kiinteille ruuille ja regurgitaatiota, erityisesti kun taustalla on runsas tupakointi ja alkoholin käyttö, tulee ensisijaisesti poissulkea ruokatorven syöpä. Potilaalla on vielä kipua nieltäessä -&gt; ajaa ajatuksia vielä enemmän syövän puolelle. a: Nielemisen sujuvuutta ja aspiraatioriskiä voidaan selvittää puheterapeutin kanssa yhteistyössä tehtävällä nielemisen endoskooppisella FEES –tutkimuksella (fibero-endoscopic evaluation of swallowing). Se tehdään taipuisalla tähystimellä. Jos taas epäillään kasvainmuutosta alanielun tai ruokatorven yläosan alueella, tähystys tehdään yleisanestesiassa jäykällä tähystimellä, jolla on parempi näkyvyys kyseisellä alueella. b: Voivat kyllä aiheuttaa nielemisoireita, mutta eivät yleensä regurgitaatiota ja anamneesin perusteella syöpä/divertikkeli on todennäköisempi d: Vaikka Zenkerin divertikkeli (umpipussi ruokatorven yläsulkijan alueella, jonne nielty ruoka voi kerääntyä siihen ja nousta takaisin nieluun) voi aiheuttaa regurgitaatiota ja saman oirekuvan kuin potilaalla, potilaan riskiprofiili ohjaa ajatuksia vahvasti can’t miss -diagnoosiin eli syöpään ja sen poissulkeminen on pakollista. Divertikkelin diagnostiikassa ensisijaisia tutkimuksia on kylläkin ruokatorven videofluorografia ja se yleensä kannattaisi tehdä ennen tähystyksiä, koska ilman sen poissulkua tähystysputki voi kulkea divertikkeliin ja perforoida sen. Kuitenkin jos divertikkelin mahdollisuus pidetään mielessä, niin gastroskopia kyllä voidaan tehdä mahdollisen divertikkelin kanssakin. 5.9 Käheys. Mikä seuraavista on yleinen käheyden aiheuttaja? Bilateraalinen äänihuulihalvaus Äänihuulen granulooma Äänihuulen papillooma Äänihuulen atrofia Solution. Vastaus d Useimmiten iän tuomassa käheydessä (presbyfonia) on juuri kyse äänihuulten atrofiasta -&gt; vaikea saada äänihuulia yhteen -&gt; ääni käheä. a: Bilateraalisessa äänihuulihalvauksessa ääni on aluksi heikko, mutta paranee yleensä muutaman viikon kuluessa ennalleen. Isompana ongelmana bilateraalisessa pareesissa on sinänsä hengenahdistus, koska täydellisessä halvauksessa liikkumattomien äänihuulten väliin jää vain 2–3 mm:n rako. b: Jos granulooma ei ole kovin suuri, se ei aiheuta äänen käheyttä. Oireena useimmiten on palan tai vierasesineen tuntu ja paikallinen kipu kurkussa. c: Kurkunpään papillooma on todella harvinainen. Äänihuulien limakalvolle kasvava pehmeä kudosmassa kyllä käheyttää ääntä, mutta on paljon harvinaisempi syy äänihäiriölle kuin presbyfonia. 5.10 Flunssaoireistoa ja poskiontelopainetta, kuvannetaanko? 40-vuotias nainen tulee vastaanotollesi. Pari päivää sitten alkoi flunssaoireisto ja nyt poskien alueella on painetta. Potilas kertoo taudin aina menevän heti poskionteloihin. Lisäksi hän kertoo taudin aina paranevan antibiootilla. KNK-statuksesta mitään selkeää sinuiittiin viittaavaa ei tule esiin. Mietit poskionteloiden röntgenkuvausta jatkotutkimuksena. Milloin sivuonteloiden röntgenkuvaus on aiheellinen? Tiheään toistuvissa akuuteissa poskiontelotulehduksissa joskus diagnoosin varmistamiseksi Kun oireet viittaavat polyyppitautiin Diagnoosi tulee aina varmistaa kuutamoprojektiolla, kun epäillään akuuttia rinosinuiittia ennen antibioottihoidon aloitusta Kun epäilet kroonista rinosinuiittia Solution. Vastaus a Radiologinen kuvantaminen ei ole sivuontelotulehdusten diagnostiikassa rutiinisti tarpeellista, vaan diagnoosi on ensisijaisesti kliininen. Kuvantaminen on aiheellista vain silloin, jos oireet jatkuvat hoidosta huolimatta, äkilliset sivuontelotulehdukset toistuvat tai potilaalla epäillään komplikaatiota (komplikaatioissa TT aina) *Tässä kuvauksessa kaikki viittaa akuuttiin virusperäiseen nuhaan / flunssaan / rinosinuiittiin, ei bakteeriperäiseen poskiontelotulehdukseen. Valtaosa akuuteista rinosinusiiteista on viruksen aiheuttamia ja paranee itsestään; potilas on todennäköisesti saanut antibiootteja turhaan ja luulee niiden parantaneen virusinfektion oireet. b ja d: Pitkittynyt sivuontelotulehdus jaetaan kahteen muotoon: tulehdukseen, jossa todetaan nenäpolyyppeja, ja muotoon, jossa polyyppeja ei ole. Diagnoosi on yleensä kliininen ja diagnostiikka, konservatiivinen hoito ja mahdollisten taustatekijöiden selvittely voidaan toteuttaa avohoidossa. Pitkittyneiden sivuontelotulehdusoireiden ensisijainen hoito ovat nenäontelon suolavesihuuhtelut ja nenän paikallinen kortikosteroidi. Vain oireiden jatkuessa mietitään KNK-konsultaatiota ja kuvantamisen tarvetta (Käypä Hoito: “Kliinistä kontrollia suositellaan 1–2 kuukauden kuluttua. Jos oireet jatkuvat, suositellaan NSO-kuvausta ja mikrobiviljelyn tekemistä keskikäytävästä tai poskiontelopunktion yhteydessä. Niiden perusteella arvioidaan lisälääkityksen tarve. Lisähoidon jälkeen tehdään seurantatutkimus. Jos oireet eivät ole helpottaneet hoidon avulla, suositellaan lähetettä erikoissairaanhoitoon”). c: Radiologinen kuvantaminen ei ole sivuontelotulehdusten diagnostiikassa rutiinisti tarpeellista ja hoidon voi aloittaa kliinisen diagnoosin perusteella. 5.11 Akuuttia kurkkukipua 32-vuotias nainen tulee päivystykseen kurkkukivun ja kuumeen vuoksi. Oireet ovat alkaneet toissapäivänä. Hänellä ei ole yskää eikä nuhaa. Nielaiseminen sattuu, mutta hän on pystynyt syömään ja juomaan kipulääkkeiden turvin. Oikea puoli on enemmän kipeä. Kuumetta on 38,8 astetta. Statuksessa yleisvointi on kohtuullisen hyvä. Nielu on kauttaaltaan punainen. Tonsillat gradus 2/1, punoittavat, hentoa vaaleaa katetta. Nielussa ei näy poikkeavia turvotuksia. Kaulalla palpoituu molemmin puolin n. 1 cm kokoiset imusolmukkeet leukakulmissa. Korvissa tai nenässä ei näy poikkeavaa. LI epiglottis näyttää tavalliselta ja vilaukselta näet äänihuuletkin, ei turvotuksia. Miten etenet? Valitse mielestäsi oikea vaihtoehto. Todennäköinen virustulehdus, koska yleisvointi on hyvä. Tutkimuksia ei tarvita vaan kehotan potilasta ottamaan yhteyttä, jos oireet pahenevat. Toispuoleiset oireet herättävät epäilyn nielupaiseesta. Lähetän potilaan korvalääkärin arvioon. Potilaalla voi olla virustulehdus tai streptokokin aiheuttama nielutulehdus. Otan nieluviljelyn ja aloitan sen perusteella tarvittaessa antibiootin. Otan nieluviljelyn ja aloitan antibiootin joka tapauksessa, koska oireet viittaavat bakteeritautiin. Jos viljely jää negatiiviseksi, antibiootin voi lopettaa, jos oireet ovat helpottamassa. Solution. Vastaus c/d (ehkä enemmän d) Potilaan Centor-pisteet ovat 4 (ei yskää + kuume + leukakulmien lymfadenopatia + katteiset tonsillat), joten mikrobiologinen diagnostiikka on aiheellista. Ensisijaisesti kyllä otettaisiin pikatesti, mutta kysymyksen työpaikalla on näköjään tarjolla vain nieluviljelyitä -&gt; tuloksissa kestää n. päivä (Nieluviljelyn tulos luetaan 18–24 t:n kuluessa näytteenotosta. Jos tulos on tuolloin negatiivinen, tarkistetaan kasvu seuraavana päivänä). Käytännössä on kaksi oikeaa vastausta: c ja d. Varsinkin jos vastauksen saamisen katsotaan viivästyvän, voidaan harkita mikrobilääkehoidon aloittamista korkeakuumeiselle (potilaalla 38,8), voimakasoireiselle potilaalle (4 Centor-pistettä) jo ennen viljelyvastauksen saantia. Jos tulos onkin lopulta negatiivinen, niin antibiootit tulee lopettaa. Lääkityksen voi myös hyvin aloittaa vasta, kun pikatesti tai viljelyvastaus on varmistanut diagnoosin. Useimmissa ohjeissa (Lääkärin käsikirja ja Käypä Hoito) kuitenkin korkeakuumeiselle potilaalle voidaan suositella empiiristä hoitoa ennen tulosten varmistumista, jos tila sopii vaikeaksi streptokokkifaryngiitiksi (ja varsinkin jos potilaalla on streptokokkitautiin viittavia lisälöydöksiä (mansikkakieli, nielun petekiat, tulirokkomainen ihottuma, perianaalinen streptokokki-ihottuma, kynsivallitulehdus, märkärupi). a: Centor 4 -&gt; todennäköisemmin A-streptokokki-infektio kuin virusinfektio (streptokokin todennäköisyys n. 60%, kun Centor on 4) b: Ei ole vielä kehittynyt peritonsillaariabskessille tyypillisiä vaikeita oireita. Lievä tonsillojen kokoero ei vielä vahvasti viittaa nielupaiseeseen ja kokoeroa voidaan todeta ihan tyypillisessäkin nielutulehduksessa. 5.12 Mikä on vestibulaarischwannooma? Tasapainohermon pahanlaatuinen kasvaus Tyypillisesti äkillisen tasapainoelimen toimintahäiriön aiheuttava hyvänlaatuinen kasvaus Tasapainoelimen vestibulumista lähtöisin oleva kasvain Tyypillisesti toispuoleisen sisäkorvatyyppisen kuulonaleneman aiheuttava kasvain Solution. Vastaus d Akustikusneurinooma (AN) eli vestibulaarischwannooma (VS) on kuulotasapainohermon hyvänlaatuinen ja harvinainen kasvain. Työntyy hitaasti laajentamastaan poruksesta ponskulmaan venyttäen kuulo- ja kasvohermoa ja työntäen aivokudosta syrjään. Varhaisoireet ovat tinnitus, huimaus ja toispuoleinen sensorineuraalinen kuulon heikkeneminen, joskus jopa äkillinen kuulonmenetys. Usein huimaus on todettavissa tasapainovaikeuksena, harvemmin kiertohuimausta. Akustikusneurinooman aiheuttama huimaus on jatkuvaa ja hitaasti paheneva a: Hyvänlaatuinen b: Toimintahäiriö ei ole äkillistä vaan hitaasti pahenevaa c: Lähtöisin kuulotasapainohermon Schwannin soluista 5.13 Taksinkuljettajalla AHI 24 Vastaanotollesi tulee 45-vuotias taksinkuljettaja, jonka BMI on 35. Puoliso valittaa kovaäänisestä kuorsauksesta. ESS-kyselyssä pisteet 12. Yöpolygrafiassa on keskivaikeaan obstruktiiviseen uniapneaan sopiva löydös, AHI 24. Nielussa keskikokoiset nielurisat, uvula kookas ja suulaki laskeutuu alas. Mitä teet? Lähetän potilaan keuhkotaudeille CPAP-laitehoidon aloitusta varten Lähetän potilaan suu- ja leukasairauksien yksikköön apneakiskon valmistamista varten Lähetän potilaan korvaklinikalle arvioon nielurisaleikkausta ja suulakitoimenpidettä varten Annan potilaalle ohjeet laihduttamisesta ja sovin kontrollikäynnin puolen vuoden päähän Solution. Vastaus a Potilaalla on keskivaikea (AHI 16-30) uniapnea, joka aiheuttaa merkittävää uneliaisuutta (ESS yli 9). CPAP-hoito on uniapnean ensisijainen hoito erityisesti keskivaikeista tai vaikeista oireista kärsivillä ja niillä, joilla AHI on yli 15/h. CPAP (continuous positive airway pressure) tarkoittaa jatkuvaa ilmatiepainetta, joka tuotetaan ulkoisella painelaitteella ja johdetaan ilmateihin letkun ja maskin välityksellä. Riittävän ilmatiepaineen avulla ahtautumisalttiit ylähengitystiet on mahdollista pitää auki unen aikana. CPAP-hoidon aloitus kuuluu keuhkotaudeille. b: Uniapneaa hoidetaan erityisesti apneakiskolla, jos oirekuva on lievä tai potilas ei sovellu CPAP-hoitoon. Työntää alaleukaa ja kielen lihaksistoa eteen. c: Nielurisat ovat keskikokoiset eivätkä todennäköisesti ole oireiden taustalla. d: Potilasta kyllä tulee kannustaa laihduttamaan, mutta se ei ole ainoa hoito tässä keskivaikeassa uniapneassa ja CPAP on kyllä indikoitu. CPAP auttaa myös laihduttamisprosessissa, kun uniongelmat vähenevät ja on siten enemmän energiaa. 5.14 Anafylaksian hoidossa kortikosteroidin suonensisäinen antotapa on ensisijainen biologiset lääkkeet auttavat vähentämään turvotusta kertakäyttöinen adrenaliiniruiske ja ohjeet sen käyttämisestä annetaan kotiin kaikille potilaille, joilla on ollut vakava anafylaktinen reaktio ACE:n estäjät voivat helpottaa anafylaktista reaktiota Solution. Vastaus c Adrenaliinia (Vahvuus 1:1 000 (1 mg/ml), aikuiselle 0.3–0.5 ml i.m. reiden ulkosivulle) annetaan mahdollisimman nopeasti lihakseen anafylaksiaksi epäillyssä reaktiossa. Lihaksensisäinen injektio on ensisijainen antotapa. Sokissa olevalle potilaalle lääke voidaan antaa laskimonsisäisesti. Kohtausten ehkäisyä varten kertakäyttöinen adrenaliiniruiske (esim. Epipen, Emerade, Jext…) annetaan kotiin kaikille potilaille, joilla on ollut vakava anafylaktinen reaktio. Sen käyttö pitää opettaa potilaalle ja hänen omaisilleen. Ruiskeen saa tavallisella reseptillä apteekista. a: Glukokortikoidia annetaan kyllä laskimoon (tai potilas ottaa kotona kohtauksen uhatessa p.o.) anafylaksiassa, mutta se ei ole ensisijainen hoito vaan adrenaliini on tärkein. b: Biologiset lääkkeet eivät ole anafylaksian hoidossa isossa roolissa d: ACE:n estäjiä ei käytetä anafylaksian hoidossa 5.15 5kk tukkoinen nenä ja limaisuutta Vastaanotollesi tulee 42-vuotias mies, jolla on ainakin viiden kuukauden ajan ollut jatkuvaa nenän tukkoisuutta, liman valumista kurkkuun ja paineoireita kasvoilla, oikealla puolella hieman enemmän. Lisäksi hän kokee hajuaistin heikentyneen. Mikä on oirekuvan perusteella todennäköisin diagnoosi? Krooninen allerginen nuha Krooninen vasomotorinen nuha Krooninen rinosinuiitti Septum-deviaatio Solution. Vastaus c Tilanne vaikuttaa krooniselta rinosinuiitilta, koska kroonisen rinosinuiitin oireita ovat nenän tukkoisuus, eritteisyys, liman valuminen, kasvojen paineoireet ja hajuaistin heikkeneminen. Diagnoosi tehdään perusterveydenhuollossa ja se perustuu oireisiin ja kliinisiin löydöksiin, kuten nenän limakalvotulehdukseen, limaan ja polyyppeihin sekä rakenteellisten altistavien tekijöiden (nenän väliseinän vinous) arviointiin. Ensisijainen hoito on nenään annosteltavat kortikosteroidisuihkeet ja nenän huuhtelu keittosuolaliuoksella. Potilaalle voisi siis aloittaa terveyskeskuksessa esim. mometasonifuroaattinenäsumutteen. a: Aiheuttaa kyllä tukkoisuutta ja nuhaa, mutta hajuaistin selvä heikkeneminen ei ole tyypillistä ja oirekuvassa on usein heittelehtemistä, kun ei ole jatkuvasti allergiaa aiheuttavan asian lähellä. b: Aiheuttaa ajoittaista tukkoisuutta ja nuhaa, ei kroonista paineoiretta eikä hajuhäiriötä d: Voi aiheuttaa toispuoleista tukkoisuutta, mutta ei yleensä itsestään liman valumista tai kasvojen painetta tai merkittävää hajuaistin heikkenemistä. 5.16 Mastoidiitin poissulku Mastoidiitti eli kartiolisäkkeen tulehdus on hyvin harvinainen välikorvantulehduksen eli otiitin komplikaatio. Mikä seuraavista oireista tai löydöksistä parhaiten poissulkee kartiolisäkkeen tulehduksen, jos potilaalla on korvan seudun kipua ja turvotusta? Punoitus ja turvotus on lähinnä korvalehden takana ja korvalehti on hieman kääntynyt ulospäin. Kaulan imusolmukkeet samalla puolella kipeät ja suurentuneet Tärykalvo näyttää terveeltä ja herkkäliikkeiseltä Tärykalvo on puhjennut ja vuotaa märkä Solution. Vastaus c Äkillinen kartiolisäkkeen tulehdus on vaarallinen äkillisen välikorvatulehduksen komplikaatio. Tämä bakteerin aiheuttama tulehdus leviää välikorvasta kartiolisäkkeen lokeroihin ja täyttää ne märkäeritteellä. Vähitellen kartiolisäkkeen lokeroiden luuseinät tuhoutuvat ja syntyy luukalvotulehdus, periostiitti. Klassiset kartiolisäkkeen tulehduksen oireet ovat korvan ja korvantauksen kipu, kartiolisäkkeen päällä olevan ihon punoitus ja turvotus. Etenkin lapsilla korvanlehti siirrottaa. Lisäksi potilaalla on kuumetta ja yleistila huononee. Aikuisilla kuumeilu ja muut yleisoireet ovat vähäisempiä. Kartiolisäkkeen tulehdus voi muistuttaa pelkästään pitkittynyttä välikorvatulehdusta etenkin silloin, jos potilas on saanut pitkään antimikrobilääkitystä. Kliinisessä tutkimuksessa nähdään punottava, paksuuntunut ja pullottava tärykalvo. Tärykalvo on saattanut jo puhjeta, jolloin perforaatiosta valuu märkäeritettä. Korvakäytävän takaseinä voi olla punottava ja turvonnut. Kartiolisäkkeen alue on tyypillisesti koputusarka. Taudin edetessä luu resorboituu, paineenalainen märkä purkautuu kartiolisäkkeen pinnalle, johon muodostuu luukalvon alainen paise (subperiostaalinen abskessi). Tämä on syynä korvantauksen turpoamiseen ja korvanlehden siirotukseen. Märkä voi puhjeta myös kartiolisäkkeen kärjen kautta kaulalle (Bezoldin abskessi). Tästä seuraa päännyökkääjälihaksen yläosan turvotus ja pään kääntämisen vaikeus. Kartiolisäketulehdusta epäiltäessä potilas on lähetettävä välittömästi lähimpään KNK-yksikköön. Siellä tehdään tärykalvoon joko laaja parasenteesi tai tympanostomia. Tutkimuksiin kuuluvat myös välikorvaeritteen bakteeriviljely ja veriviljelyt. Nykyään suurin osa kartiolisäkkeen tulehduksista paranee suonensisäisellä antibioottihoidolla. Mikäli potilaan oireet eivät 1–2 vuorokauden seurannassa ala selvästi korjaantua, veren leukosytoosi tai CRP-arvo eivät käänny laskuun, tai mikäli potilaalle ilmaantuu muita komplikaatioita (subperiostaalinen absessi, Bezoldin absessi, kallonsisäisiä komplikaatioita), tehdään kartiolisäkkeen puhdistusleikkaus (mastoidektomia). a: Juuri mastoidiittiin sopiva kuva b: Ei ole mitenkään poissulkeva ja enemmänkin sopii mastoidiittiin d: Mastoidiitti kehittyy usein vaikean välikorvatulehduksen komplikaationa ja toinen mahdollinen seuraus välikorvatulehduksesta on tärykalvon puhkeaminen paineen vaikutuksesta 5.17 Kun todetaan vasemmanpuoleinen äänihuulihalvaus, potilaalle on syytä tehdä lähimmän kuukauden aikana ääntä parantava operaatio äänilaboratoriotutkimus kaulan viipalekuvaus videofluorografi Solution. Vastaus c Kun recurrenshalvaus on todettu, eikä etiologia ole selvä, on tutkittava ainakin KNK-statuksen lisäksi aivohermostatus ja kaulan palpointi sekä varjoainetehosteinen TT, koska pitää etsiä mahdollista tuumoria. TT otetaan kallonpohjasta alkaen ulottuen vasemmanpuoleisessa pareesissa rintakehän alueelle saakka ja oikeanpuoleisessa solisluutasolle asti. Tämä johtuu siitä, että vasemmalla n. recurrens kiertää aortankaaren -&gt; rintakehän sisäiset tuumorit ja prosessit voivat aiheuttaa pareesin. Oikealla taas kiertää subclavian -&gt; ei tarvitse kuvata niin alhaalta. 5.18 Taksinkuljettajalla AHI 4 Vastaanotollesi tulee 45-vuotias taksinkuljettaja, jonka BMI on 35. Puoliso valittaa kovaäänisestä kuorsauksesta. ESS-kyselystä pisteet 3. Yöpolygrafiassa apnea-hypopnea-indeksi AHI on 4/h. Nielussa keskikokoiset tonsillat, uvula kookas ja suulaki laskeutuu alas. Mitä teet. Annan potilaalle ohjeet laihduttamisesta ja sovin kontrollikäynnin puolen vuoden päähän Lähetän potilaan suu- ja leukasairauksien yksikköön apneakiskon valmistamista varten Lähetän potilaan keuhkotaudeille CPAP-laitehoidon aloitusta varten Lähetän potilaan korvaklinikalle arvioon ja suulakitoimenpidettä varten Solution. Vastaus a Potilaalla ei ole uniapneaa, koska AHI on alle 5. Ei myöskään ole merkittävää päiväväsymystä (ESS 3). Potilas siis vain kuorsaa voimakkaasti. Pelkän kuorsaamisen ensisijainen hoito on konservatiivinen ja potilaan habitus huomioiden laihdutus on ensisijainen hoito. Lisäksi voidaan miettiä asentohoitoa (selinmakuun välttäminen) ja jos nenä on tukkoinen, niin sen hoitoa. Lisäksi tulee välttää tupakointia sekä varsinkin ennen nukkumaanmenoa uni- ja rauhoittavien lääkkeiden sekä alkoholin käyttöä. b: Arvio apneakiskon mahdollisesta hyödystä kuorsaavalle potilaalle ilman uniapneaa tehdään vain yksityissektorilla c: CPAP ei ole indikoitu, kun ei ole uniapneaa d: Suulakitoimenpide ei ole yleensä kuorsauksen käytössä kirurgisena hoitona (yleensä tehdään aikuisille nenähengitystä helpottavia toimenpiteitä (esim. septoplastia/rinoplastia, alakuorikoiden kuumennushoito [radiofrequency ablation, RFA], nenäpolyyppien poisto, sivuonteloleikkaus) tai nielurisaleikkauksia). Suulaen RFA-käsittelyn pitkäaikaishyöty on nykytiedon valossa vaatimaton. 5.19 Hoitaessani korvalehtivammaa pyrin tyhjentämään rustokalvon alle muodostuneen verenvuodon, komprimoivan sidoksen kera, kukkakaalikorvan muodostumisen ehkäisemiseksi jätän paljaat rustoalueet parantumaan sekundäärisesti kaikki muut vaihtoehdot varon käyttämästä adrenaliinipitoista puudutetta Solution. Vastaus a Korvalehden hetkellinen puristuminen voi aiheuttaa verenvuodon korvalehden sisään, jolloin voi syntyä ihon ja rustokalvon alainen verenpurkauma. Siitä on merkkinä myötäävä pullistuma useimmiten korvalehden ulkosivulla. Tällaisen veripahkan voi hoitaa tyhjentämällä sen steriilisti punktioneulalla (viisto pisto ruston suuntaa myötäillen). Tyhjennyksen jälkeen asetetaan korvalehdelle paineside pariksi päiväksi. Toimenpiteen voi toistaa, jos pahka uusiutuu. Mikäli verenpurkauma on laaja-alainen, eikä tyhjene punktiolla, potilas on syytä lähettää laajempaa toimenpidettä varten erikoissairaanhoitoon. Hoitamattoman korvalehden veripahkan seurauksena voi kehittyä tyypillinen arpeutuma (ns. kukkakaalikorva). Infektoitunut veripahka voi johtaa rustokalvon tulehdukseen. b: Haavat ommellaan d: Korvalehden alueella on todella runsas verisuonitus -&gt; voi käyttää adrenaliinia huoletta 5.20 Särkyä poskilla ja ohimoilla 47-vuotias nainen tulee vastaanotolle. Hänellä on vajaan viikon verran esiintynyt särkyä poskilla ja ohimoilla. Nenän tukkoisuutta, eritteisyyttä, hajuaistiongelmaa tai yskää ei ole ollut. Potilas kertoo sairastavansa usein poskiontelotulehduksia ja epäilee sellaista nytkin. Et totea nenässä tai nielussa poikkeavaa. Sinusten UÄ:ssä et myöskään totea poikkeavia kaikuja. Toteat palpaatioarkuutta ohimoilla ja korvien edessä. Mikä seuraavista vaihtoehdoista on todennäköisin syy oireistolle ja miten toimit? Lieväoireinen postviraalinen rinosinuiitti. Aloitan nenästeroidisuihkeen. Purentaelinperäinen kipu. Hoidan kipua NSAID:lla ja kehotan hakeutumaan hammaslääkärin vo:lle. Akuutti bakteeriperäinen poskiontelotulehdus. Aloitan antibioottikuurin. Krooninen polypoottinen rinosinuiitti. Aloitan p.o. kortisonikuurin. Solution. Vastaus b Ei ole todettavissa mitään viitteitä poskiontelotulehduksesta, joten kyseessä on todennäköisesti purentaelinperäinen kipu. Purentaelimistön kipu ja toimintahäiriöt (temporomandibular disorders, TMD) on yhteisnimitys leukanivelten, puremalihasten, hampaiston ja niihin läheisesti liittyvien kudosten sairaus- ja kiputiloille sekä toimintahäiriöille. TMD-vaivat ovat yleisiä, ja ne ovat hammassäryn jälkeen tavallisin suun ja kasvojen alueen kiputila, jonka takia potilas hakeutuu hoitoon. TMD-vaivoja esiintyy naisilla enemmän kuin miehillä, ja ne ovat yleisimpiä 35–50 vuoden iässä. TMD:n hoidon ennuste on yleensä hyvä. Potilaan informoiminen, omahoito-ohjeiden antaminen, alaleuan liikeharjoitusten ohjeistaminen ja fysioterapeuttiset hoidot sekä tarvittaessa kipulääkkeet ja purentakiskon valmistaminen ovat suositeltavia ensi vaiheen hoitomuotoja. 5.21 Pään ja kaulan alueen pahanlaatuisten kasvainten hoidonsuunnittelukokouksessa määritetään kasvaimen levinneisyysaste TNM-luokitusta käyttäen. Tämän takia tehdään ainakin seuraavat tutkimukset: PAD-näyte ja KNK-status PAD-näyte, suun- ja kaulan alueen kuvantaminen, KNK-status Ohutneulanäyte, suun- ja kaulan alueen kuvantaminen PAD-näyte, ruokatorven ja keuhkoputkien tähystys, hammaslääkärin arvio hammashoidon tarpeesta Solution. Vastaus b Hoidon valinta perustuu kasvaimen sijaintiin, levinneisyyteen (TNM-luokkaan), potilaan yleiskuntoon ja kasvaimen histopatologiseen tyyppiin. Nämä ovat yhdessä pään ja kaulan alueen syöpien tärkeimmät ennustetekijät. a: Kuvantaminen kuuluu tutkimuksiin. Otetaan varjoainetehosteinen MRI tai varjoainetehosteinen TT. c: PAD-näyte otetaan muissa paitsi sylkirauhaskasvainten tapauksessa, jolloin vain ohutneulabiopsia. Sylkirauhaskasvainten hoito eroaa useimmista muista pään ja kaulan alueen kasvaimista siten, että diagnoosi varmistuu vasta leikkauspreparaatista. Lähtökohtaisesti hoitona on aina ensin leikkaus ja sen laajuus joudutaan suunnittelemaan ennen kuin varma histologinen diagnoosi on tiedossa. d: KNK-status puuttuu. Kaikille ei tehdä tähystyksiä (isolle osalle kyllä tehdään, riippuu tuumorista). 5.22 Räkäoireita 4vrk 24-vuotiaalla naisella on ollut nenän tukkoisuutta, räkäisyyttä, kurkkukipua, yskää sekä pientä lämpöilyä 4 vrk. Anamneesissa ei aiempia sinuiitteja eikä kroonista tukkoisuutta. Sinusten uä- tutkimuksessa toteat molemmin puolin kaiun 1,5 cm etäisyydellä. Mikä seuraavista vaihtoehdoista on todennäköisin diagnoosi? Allerginen nuha Vasomotorinen nuha Flunssa Akuutti rinosinuiitti Solution. Vastaus c Kaikki sopii tyypilliseen virusperäiseen flunssaan. a: Allerginen nuha ei yleensä aiheuta kuumetta b: Vasomotorinen nuha ei yleensä aiheuta kuumetta d: Ei vielä viitteitä märkäisestä sinuiitista ja UÄ:ssäkin vain etuseinämäkaiku -&gt; ei todennäköisesti bakterielliä infektiota kyseessä 5.23 10vrk flunssaoireilua 27-vuotiaalla miehellä, jolla ei aiempaa pitkäaikaista nenäoireilua, alkoi 10 vrk sitten flunssaoireisto. Viimeisten parin päivän ajan hänen nenänsä on ollut täysin tukossa ja nenäerite on muuttunut paksummaksi. Lisäksi poskia pakottaa voimakkaasti, päätä särkee ja eilen nousi myös kuume ad 38 astetta. Toteat nielun takaseinämässä limavanan. Mikä on ensisijainen diagnoosiehdotuksesi? Krooninen polypoottinen sinuiitti Akuutti maksillaarisinuiitti Akuutti frontaalisinuiitti Krooninen nonpolypoottinen sinuiitti Solution. Vastaus b Maksillaarisinuiitti = poskiontelotulehdus Akuuttia bakteeriperäistä rinosinuiittia tulisi epäillä, jos flunssaoireet eivät helpota n. 7-10vrk kuluessa. Akuutti bakterielli rinosinuiitti voidaan diagnosoida kliinisesti, jos seuraavat kriteerit täyttyvät: Potilaalla on sivuontelotulehduksen oireita ja erityisesti siis märkäistä eritettä + joko nenän tukkoisuutta tai kasvojen kipua/paineen tunnetta tai hajuaistin menetystä ja tämän lisäksi joku näistä: Oireet kestäneet pitkään (kriteeristöstä riippuen 7-10vrk) Tapahtuu oireiden lievittymistä aluksi, mutta sitten taas oireiden pahentumista (ns. double sickening) Vaikeita oireita ainakin 3 vrk (korkea kuume/hampaisiin säteilevää kipua/voimakas kasvojen kipu) Lieväoireisen äkillisen sivuontelotulehduksen hoitoon ei aina suositella antibiootteja, ja hoidetaan ensisijaisesti oireenmukaisesti eli supistavalla nenäsuihkeilla (dekongestantit kuten ksylometatsoliini tai pseudoefedriini), nenäkannulla ja nenäkortikosteroidilla. Tarvittaessa nenäöljy. Flunssaan ja sivuontelotulehdukseen liittyviä särkyoireita voidaan helpottaa tulehduskipulääkkeillä. Voimakasoireisissa äkillisissä bakteeriperäisissä sivuontelotulehduksissa voidaan käyttää antibioottihoitoa ja ensisijaiset ab-vaihtoehdot ovat amoksisilliini, amoksisilliini-klavulaanihappo tai doksisykliini. Erityistapauksissa voidaan antaa sulfa-trimetopriimia, kefalosporiinia tai makrolidia. 5.24 16-vuotiaalla kurkkukipua Potilas on 16-vuotias mies. Hänellä on neljättä päivää kurkkukipua, sahaavaa lämpöilyä ja kaula tuntuu olevan turvoksissa. Nieleminen on hieman hankalaa, koska nielurisatkin tuntuvat turvonneilta. Kipulääkkeet auttavat ja hän on pystynyt syömään ja juomaan melko normaalisti. Tutkit potilaan. Kaulalla tuntuu molemmilla puolilla suurentuneita imusolmukkeita. Nielurisat ovat voimakkaasti turvonneet. CRP on 38 mg/L, kuumetta on 38,2 astetta ja B-leuk on 11,2 10E9/L. Streptokokki A:ta testaava pikatesti oli negatiivinen ja laboratorio tekee jatkotutkimuksena nieluviljelyn. Mikä seuraavista taudinaiheuttajista on A-, C- ja G-ryhmän streptokokkien lisäksi todennäköinen ja kannattaa huomioida jo alkuvaiheen erotusdiagnostiikassa? Adenovirus Neisseria gonorrhoeae Epstein-Barr -virus Koronavirus (Covid-19) Solution. Vastaus c EBV on yksi yleisimmistä nielutulehduksen aiheuttajista nuorilla ja nuorilla aikuisilla. Suomessa n. 60% väestöstä sairastaa EBV-infektion 1–5 v:n iässä oireettomana tai lieväoireisena; toinen esiintymispiikki on n. 15-24v, jolloin oireet ovat yleensä vaikeammat ja ilmenee mononukleoosin taudinkuva. Se aiheuttaa lymfosyyttisen leukosytoosin, lymfadenopatiaa ja yleensä merkittävää nielurisojen turpoamista ja katteisuutta. Se voidaan testata pikatestillä tai vasta-ainetestillä. Pikatestin tulos voi taudin alkuvaiheessa jäädä negatiiviseksi jopa 40 %:lla alle 10-vuotiaista lapsista ja 10–20 %:lla aikuisistakin -&gt; usein on järkevää tutkia suoraan vasta-aineet. EBV:tä ei voi hoitaa, joten diagnoosilla ei ole niinkään suurta hoidollista merkitystä, mutta voi olla mukavaa tietää aiheuttaja vaikeiden oireiden taustalla, niin ei tarvitse miettiä liikaa sitten muita vaihtoehtoja. a: Yleinen tonsilliitin aiheuttaja, mutta tässä ikäluokassa EBV on tärkeämpi erotusdiagnostisesti b: Voi aiheuttaa nielutulehduksen, mutta EBV on yleisempi d: Koronaviruskin kyllä voi aiheuttaa tämän oirekuvan (vaikka harvemmin suoraa tonsilliittia aiheuttakaan), mutta todennäköisesti haetaan EBV:tä 5.25 Ylähengitystieoireilua 47-vuotias nainen tulee työterveyslääkärin vastaanotolle. Oireet alkoivat 3 päivää sitten. Potilaalla on pientä kurkkukipua. Nenä on tukkoinen ja vuotaa enimmäkseen kirkasta eritettä. Lisäksi poskissa on paineen tunnetta. Kuumetta ei ole. Potilas kertoo flunssan menevän aina heti poskionteloihin. Tutkimuksessa et totea eritettä nielussa tai nenän keskikäytävässä ja sinusten uä-tutkimuksessa et myöskään totea poikkeavaa. Mikä seuraavista vaihtoehdoista on todennäköisin taudinaiheuttaja? Rinovirus Hemofilus influenzae Streptococcus pneumoniae Epstein-Barrin virus Solution. Vastaus a Tässä kuvauksessa kaikki viittaa akuuttiin virusperäiseen nuhaan / flunssaan / rinosinuiittiin, ei bakteeriperäiseen poskiontelotulehdukseen. Valtaosa akuuteista rinosinusiiteista on viruksen (esim. juuri rinovirusten) aiheuttamia ja paranee itsestään; antibioottihoitoa ei suositella, ellei ilmene märkäistä tulehdusta ja vaikeita, pitkittyneitä tai pahenevia oireita. Hoito on oireenmukainen. Tukkoisuuden apuna voidaan käyttää vasokonstriktoivia dekongestantteja (kuten pseudoefedriini) ja antihistamiineja, kuten akrivastiini (H1-reseptorin antagonisti). Näitä löytyy yhdistelmävalmisteina (esim. acriseu-kapseli) 5.26 Kielen tai posken limakalvolle tulleen haavan ompelemisessa käytän lidokaiini-adrenaliini-puudutetta limakalvon alle infiltroiden ja resorboitumatonta ommelmateriaalia käytän paikallispuudutetta ilman adrenaliinia limakalvonekroosien välttämiseksi käytän lidokaiini-adrenaliini-puudutetta limakalvon alle infiltroiden ja sulaavaa ommelmateriaalia on tärkeää välttää bipolaaripinsettien käyttöä verenvuodon hallinnassa, haavan paranemisen pitkittymisen välttämiseksi Solution. Vastaus c Suun limakalvon haavat paranevat yleensä hyvin. a: Ompeleet ovat ensisijaisesti sulavat. b: Verisuonitus on hyvää, joten voidaan käyttää adrenaliinia. d: Bipolaaria saa käyttää harkiten verenvuodon hallintaan. 5.27 Mikä on merkittävin riskitekijä lapsen välikorvatulehdukselle? Ikä alle 2 vuotta Allergiat Vanhempien tupakointi Edeltävä ylähengitystieinfektio Solution. Vastaus d Hengitystieinfektioita voidaan pitää äkillisen välikorvatulehduksen merkittävimpänä riskitekijänä, koska äkillinen välikorvatulehdus ilmaantuu useimmiten ylähengitysteiden virusinfektion aikana tai heti sen jälkeen. Johtuu siitä, että nenänielun inflammaatio voi aiheuttaa korvatorven turvotusta ja tukkeutumista ja värekarvatoiminnan häiriöitä. Korvatorven obstruktio johtaa ilmastoitumisen ja tyhjenemisen heikentymiseen ja välikorvan alipaineeseen. Värekarvatoiminnan häiriöt helpottavat bakteerien kertymistä. Nämä tekijät johtavat välikorvan bakteeritulehdukseen ylähengitystieinfektion yhteydessä. a: Nuori ikä on myös todella tärkeä riskitekijä. Pienet ja vaakasuorat korvatorvet ja heikko immuunipuolustus altistavat välikorvainfektioille. b: Merkitys on epäselvä, mutta on mahdollinen riskitekijä c: Passiivinen tupakointi on kyllä riskitekijä, mutta ei tärkein 5.28 Potilas tulee vastaanotolle tulosyyllä ”nielemisvaikeus/palantunne”. Missä tilanteessa gastroskopia EI OLE ensisijainen tutkimus? Kaulan palpaatiossa henkitorven päällä tuntuu potilaan nielaistessa ylimääräistä Lyhytkestoinen, voimakas ruokapalan kulkeutumiseen liittyvä kipu Palan tunteeseen liittyy ylävatsakipua, kuiva yskä ja äänen käheysvaivaa Palan tunteeseen liittyy kiinteän nielemisen vaikeus Solution. Vastaus a Kyseessä on tyypillisesti ihan normaaleja rustorakenteita tai jotain muuta, kuten lihasten supistuminen nieltäessä. b,c,d: Viittaavat ruokatorven ongelmiin -&gt; gastroskopia 5.29 Uniapnean ennuste, mikä seuraavista pitää paikkaansa? Painon pudotuksella ei voida vaikuttaa uniapnean vaikeusasteeseen. Hoitamattomaan vaikea-asteiseen uniapneaan liittyy riski sairastua sydän- ja verisuonitauteihin Hoitamattomalla uniapneapotilaalla on 10-kertainen riski joutua vakavaan tapaturmaan Uniapneapotilailla on hoidosta huolimatta normaaliväestöä korkeampi kuolleisuus Solution. Vastaus b Uniapnea on yksi tärkeimmistä sekundaarisen hypertension aiheuttajista (toistuva hypoksemia -&gt; lisääntynyt sympaattisen hermoston aktivaatio -&gt; hypertensio), joka altistaa sydän- ja verisuonitaudeille. Hoitamaton uniapnea lisää kuolleisuutta sydän- ja verisuonisairauksiin 3–6-kertaisesti. a: Voidaan vaikuttaa ja uniapnea todennäköisesti pahenee, jos lihavuutta ei hoideta. c: Uniapneasta kärsivä saattaa torkahdella aika ajoin, joten myös riski joutua onnettomuuksiin ja tapaturmiin on suurentunut. Onnettomuusriski on suurentunut myös niillä hoitamattomilla uniapneapotilailla, jotka eivät edes huomaa olevansa väsyneitä päivisin. Riski ei kuitenkaan ole ihan 10-kertainen d: Hoidettuna ei vaikuta merkittävästi kuolleisuuteen. 5.30 Mikä seuraavista väitteistä EI pidä paikkaansa? Teräväkärkinen A-käyrä tympanogrammissa käytännössä poissulkee välikorvaeritteen Tympanometri tutkii tärykalvon liikkuvuutta ja välikorvan painetta mittaamalla tärykalvon admittanssia korvakäytävän paineen funktiona Vasemmalle siirtynyt käyrä tympanogrammissa viittaa eritteeseen välikorvassa Vähäinen vaikku korvakäytävässä ei haittaa tympanometriatutkimusta Solution. Vastaus c Vasemmalle siirtynyt tympanogrammi viittaa C-tyyppiseen käyrään, joka kuvastaa välikorvan alipainetta, mutta ei suoraan eritettä. B-käyrä (flat) taas voisi viitata eritteisyyteen. a: Normaali A-käyrä tarkoittaa, että välikorvassa ei ole eritettä. Tympanometriassa A-tyypin käyrä tarkoittaa käyrää, jossa on erotettavissa selvä huippuosa, joka sijaitsee viitealueella (välikorvan paine lähellä vallitsevaa ympäristön ilmanpainetta; lähteestä riippuen -200-+30 dPa tai -100 -+30 dPa). Mitä terävämpi on käyrän huippu, sitä varmemmin välikorvassa ei ole eritettä. b: Totta. Admittanssilla tarkoitetaan helppoutta, jolla korvaan tuleva ääni pääsee etenemään värähtelysysteemiin. Admittanssia (tai impedanssia) voidaan mitata korvakäytävän paineen funktiona. Tällöin korvakäytävä suljetaan tiiviisti mittaustulpalla, jonka kautta voidaan säätää korvakäytävässä vallitsevaa ilmapainetta ja mitata admittanssia samanaikaisesti. Mittausta kutsutaan tympanometriaksi ja saatua tulosta tympanogrammiksi. Admittanssi saa huippunsa, kun paine on sama tärykalvon molemmilla puolilla; käyrästä voidaan siis lukea kulloinenkin välikorvan paine. d: Totta, kaikilla on vähän vaikkua korvassa. 5.31 Millä seuraavista limakalvomuutoksista on suurin riski muuttua maligniksi? Leukopalkia Erytroplakia Pemphigus Lichen ruber planus Solution. Vastaus b Seurannassa on arvioitu, että erytroplakialla on n. 20-50%:n malignisoitumisriski suusyöväksi. Erytroplakia on suun limakalvon tarkkarajainen tai epätarkkarajainen, kirkkaan punainen muutos, jota ei voida diagnosoida muuksi spesifiseksi muutokseksi. Erytroplakia on tyypillisesti tasainen tai ympäröivää limakalvoa alemmaksi painautunut, pinnaltaan sileä tai granulaarinen. Muutos on yleensä alle 1,5 cm:n kokoinen. Jos erytroplakiaan liittyy vaaleita alueita, muutosta kutsutaan yleensä erytroleukoplakiaksi a: Leukoplakialla arviolta n. 5% riski. Maailmanlaajuisesti leukoplakioita esiintyy muutamalla prosentilla väestöstä. Erytroplakia on huomattavasti harvinaisempi kuin leukoplakia. Leukoplakia on vaalea tai pääosin vaalea suun limakalvomuutos, jota ei voida diagnosoida miksikään muuksi spesifiseksi muutokseksi. Se voi olla homogeeninen (tasaisen vaalea, tarkkarajainen) tai ei-homogeeninen (nodulaarinen, verrukoottinen tai erytroleukoplakinen). Ei voi helposti raaputtaa pois (vrt. pseudomembranoottinen kandidiaasi). c: Pemfigoidi tarkoittaa ryhmää kroonisia autoimmuunirakkulatauteja, joissa vasta-aineita muodostuu yhtä tai useampaa tyvikalvon antigeeniä kohtaan. Kaksi päämuotoa: bulloosi pemfigoidi ja limakalvopemfigoidi. Lievän tai paikallisen taudin hoitona suun limakalvomuutoksiin käytetään paikallisia glukokortikoideja. Mahdollisesti voi altistaa syöville, mutta harvemmin. d: Punajäkälä ja likenoidit reaktiot (samankaltaisia leesioita, mutta reaktiivisena esim lääkkeille) altistavat myös syövälle. N. 1% punajäkälöistä ja n. 2-3% likenoideista reaktioista muuttuu syöväksi. Tyypillinen muutos varsinkin punajäkälässä on retikulaarinen muutos symmetrisesti limakalvoilla; havaitaan siis vaaleaa verkkokuvioitusta (ns. Wickhamin strioja) "],["valtakunnallinen-kysymyspankki-kuopionoulu---monivalinnat.html", "Kappale 6 Valtakunnallinen kysymyspankki (Kuopion&amp;Oulu) - Monivalinnat 6.1 Vanhemmat tuovat 2-vuotiaan tytön terveyskeskukseen kuorsauksen vuoksi. Vastaanotolla tyttö istuu suu jatkuvasti avoinna. Mistä tämä todennäköisimmin johtuu? 6.2 Isä tuo päivystykseen 2-vuotiaan pojan, joka valittelee kurkkukipua ja syöminen on mennyt huonoksi sen vuoksi. Korkeaa kuumetta, yskää ja nuhaa on ollut myös jo kolmisen päivää. Nielussa on peitteitä nielurisoissa. Mikä taudinaiheuttaja on todennäköisimmin kyseessä? 6.3 Mononukleoosin hoito 6.4 Epäilet lapsella toimenpidettä vaativaa kitarisahypertrofiaa. Mikä seuraavista ei sovi epäilyysi? 6.5 Kroonisen nielurisatulehduksen tyypillinen nieluviljelylöydös? 6.6 Nielupaiseen tyypillisiin oireisiin EI kuulu: 6.7 Nielussa esiintyy ajoittain sattumalöydöksenä retentiokystia. Muutos voi aiheuttaa potilaassa huolta vaikka on usein oireeton, miten retentiokystaa EI tule hoitaa? 6.8 Toispuolinen korvakipu potilaalla, jolla tärykalvo ja korvakäytävä ovat terveet? Valitse paras vaihtoehto. 6.9 Hoitaja soittaa vuodeosastolta huonosti hengittävästä trakeostomoidusta potilaasta. Potilaalla on kuffillinen kanyyli ja todetaan että kanyyli on lähes tukossa. Miten kannattaa edetä? 6.10 Kaulapatti 6.11 Missä iässä lapselle tulee tehdä pienoisaudiometria neuvolatarkastuksen yhteydessä? 6.12 Alla näet kuulokäyrän. Mihin kuulovian etiologiaan käyrässä näkyvät löydökset viittaavat? 6.13 Puhebanaanilla kuvataan puheäänen voimakkuutta ja spektriä audiogrammia vasten. Millä ihmisen kuuloalueella on keskeinen merkitys puheen tunnistamisessa erityisesti hälyisissä olosuhteissa? 6.14 Mikä voi olla syynä molemminpuoliseen kasvohermohalvaukseen? 6.15 Ramsay Huntin syndroomaan liittyvät seuraavat oireet 6.16 Toteat potilaalla perifeerisen kasvohermohalvauksen ja otiitin. Miten toimit? 6.17 Mitä oireita voi liittyä Bellin pareesiin? 6.18 Millainen nystagmus liittyy vestibulaarineuroniittiin? 6.19 Missä testissä voidaan provosoida esiin VOR:in sammumisesta johtuva korjaava nystagmussakadi? 6.20 75-vuotiaalla miehellä on alkanut vuorokautta aiemmin pyörittävä huimaus ja oksentelu. Havaitset vertikaalisen spontaanin nystagmuksen. Mikä on työdiagnoosi? 6.21 25-vuotias lääketieteen opiskelija yrittää rikkoa kliinisen opettajan tekemää ainejärjestön penkkipunnerrusennätystä. Nostaessaan painoa hänellä alkaa välittömästi kiertohuimaus sekä vasemman korvan tinnitus sekä kuulonalenema. Todennäköisin diagnoosi on: 6.22 Potilaalla on todettu äänihuulikyhmyjen aiheuttama käheys. Puheterapeutin ohjanta ei ole välttämätöntä, jos kyseessä on: 6.23 Pirjo on tupakoimaton 42-vuotias personal trainer ja aerobic-ohjaaja. Flunssan jo parannuttua useita viikkoja sitten hänen äänensä ei ole palautunut ja toteat sen myös objektiivisesti käheäksi. Peilitutkimuksessa toteat toisessa äänihuulessa muutoksen joka on todennäköisimmin: 6.24 1-vuotias Eero tulee vanhempien kanssa aamuyöstä terveyskeskuspäivystykseen. Hänellä on ollut pari päivää yskää, mutta nyt yöllä yskä on muuttunut haukkuvaksi ja sisäänhengitys vinkuvaksi. Mitä teet? 6.25 Endoskooppikuvassa nähdään 6.26 Laryngectomian eli kurkunpään poiston jälkeen potilaalle asetetaan puheproteesi 6.27 Anterolle on tehty aorttaleikkaus, jonka jälkeen ääni on ollut hyvin käheä 3 vko ajan. Mikä seuraavista on todennäköisin äänihuulilöydös statustutkimuksessa? 6.28 Pysyvän hampaan irtoamisvamman jälkeen on 6.29 Yleisin verenvuotoalue nenässä on 6.30 Epiglottiitti voi aiheuttaa nopeasti etenevää hengenahdistusta ja ilmatieongelman. Epiglottiittiepäily herää, jos potilaalla on 6.31 Epäilet lapsipotilaallasi alahengitysteiden vierasesinettä. Tilanne edellyttää 6.32 Nielurisan maligniteetti 6.33 5 viikon kestoinen korvasärky, äänen jatkuva käheys, nielemisen vaikeus ja ylimääräisen tunne kurkussa ovat oireita, joita esiintyy potilaalla, jolla on limakalvon pahanlaatuinen muutos 6.34 Retrofaryngeaalisen tilan 6.35 9-vuotias kuumeinen lapsi tulee tk-vastaanotolle isän saattamana. Kaulalla on kipeä kyhmy eikä oikein suostu syömään. Toteat kookkaan aristavan imusolmukesuurentuman vasemmalla leukakulman alla eikä suu aukea kunnolla tutkimuksia varten. Hengitys on vapaata ja helppoa. Mitä teet? 6.36 Aivoinfarktiepäily vai oliko sittenkään 6.37 2.5-vuotias lapsi tuodaan tk-päivystykseesi samana päivänä alkaneen yskän takia. Äidin kertomana lapsi oli päivällisen yhteydessä alkanut yskiä voimakkaasti, kasvojen iho oli muuttunut sinertäväksi ja lapsi oli hengittänyt noin 10 minuutin ajan äänekkäästi ja raskaasti. Nyt vastaanotollasi lapsi hengittää normaalisti, ei yski ja leikkii normaalisti. Keuhkojen auskultaatiossa oikealla lievästi hiljaisemmat hengitysäänet. Mitä epäilet? 6.38 40-vuotiaalla aikaisemmin terveellä naisella alkoi tänään aamulla voimakas pyörittävä huimaus, pahoinvointi ja oksentelu. Kuulo on normaali. Korvat eivät soi. Kliinisessä tutkimuksessa toteat spontaanin oikealle lyövän nystagmuksen. Potilaalla on todennäköisimmin: 6.39 Minkälainen nystagmus sopii parhaiten korvaperäiseen huimaukseen? 6.40 Diagnosoit potilaalla äkillisen kuulonmenetyksen oikealla. Mitkä ovat äänirautakokeiden tulokset? 6.41 Teet 42-vuotiaalle miehelle poskionteloiden ultraäänitutkimuksen sinuiittiepäilyn vuoksi. Mikä seuraavista on tyypillinen UÄ-löydös bakteeriperäisessä akuutissa poskiontelotulehduksessa? 6.42 Teet 38-vuotiaalle poskisärystä ja paineoireesta kärsivälle potilaalle poskiontelopunktion. Neulan asettamisen jälkeen sen läpi alkaa valua kirkasta oljenkeltaista nestettä. Mikä on diagnoosi? 6.43 Epäilet 19-vuotiaalla kausiluonteista nuhaa sairastavalla potilaalla koivuallergiaa. Mikä seuraavista väitteistä ei pidä paikkaansa? 6.44 Potilas on ollut tappelussa, ja saanut syvän viiltohaavan korvan eteen oikealle. Toteat hänellä totaalin perifeerisen kasvohermohalvauksen oikealla. Miten toimit? 6.45 Potilaalla on kasvoissa selkeä heikkous vasemmalla suupielessä, mutta otsa rypistyy symmetrisesti. Potilaalla on: 6.46 Mikä seuraavista EI ole indikaatio nielurisojen poistolle? 6.47 Nielupaise. Kaikki muut pitävät paikkansa PAITSI: 6.48 Miten erotat perifeerisen kasvohermohalvauksen sentraalisesta? 6.49 Mikä on tyypillinen löydös Ramsay Huntin syndroomassa? 6.50 Epäilet kurkkukipuisella potilaallasi epiglottiittia. Valitse alla olevista oikea vaihtoehto: 6.51 Hätätrakeostomialla eli koniotomialla tarkoitetaan 6.52 Kielen värinä on merkittävä kliininen löydös. Toispuoleisena oire viittaa tietyn hermon vaurioon. Minkä? 6.53 Mikä on vuotavan putkikorvan ensisijainen hoito? 6.54 Korvaoireinen potilas tulee kiireettömälle vastaanotolle. Missä seuraavista tilanteista sinun tulisi epäillä kroonista välikorvantulehdusta ja kolesteatoomaa? 6.55 Potilaalla on suukipua, knk-statuksessa huomaat limHuulen limakalvomuutosakalvolla seuraavanlaisen muutoksen. Mikä on ensisijainen diagnoosi ja hoito? 6.56 Potilas tulee vastaanotolle tulosyyllä “nielemisvaikeus/palantunne”. Mikä alla olevista on oikein? 6.57 Millä tasolla hermovaurio on sentraalisessa kasvohermohalvauksessa? 6.58 Millainen kuulovika on tyypillinen alkuvaiheen Menieren taudille? 6.59 Vestibulaarineuroniittiin voi liittyä… 6.60 Vestibulaarineuroniittia voidaan hoitaa 6.61 Tukkoinen nenä ja kurkkukipua 6.62 Minkä pään ja kaulan alueen syövän ilmaantuvuus on eniten lisääntynyt viime vuosien aikana? 6.63 Toteat lapsipotilaalla perifeerisen kasvohermohalvauksen ja otiitin. Miten toimit? 6.64 75-vuotiaalla miehellä on alkanut vuorokautta aiemmin pyörittävä huimaus ja oksentelu. Havaitset vertikaalisen spontaanin nystagmuksen. Mikä seuraavista on ensimmäinen työdiagnoosi? 6.65 Submandibulaaripatti 6.66 Parotiskyhmy 6.67 Mikä on yleisin akuutin välikorvatulehduksen aiheuttaja? 6.68 Trakeostomiapotilaan vaikeutunut hengitys 6.69 7-vuotiaalla tytöllä on ollut useamman kuukauden aikana lukuisia nenäverenvuotoja. Hän on vanhempansa kanssa vastaanotollasi. Vuotoa on mahdollisesti tullut molemmista sieraimista, se on tyrehtynyt kotikonstein. Miten toimit? 6.70 Mihin seuraavista välikorvan sairauksista liittyy suurin johtumistyyppinen kuulovika? 6.71 Iäkkäälle potilaallesi on sovitettu kuulokojeet. Vastaanotolla hän kertoo, että voimakkaat äänet kuulostavat häiritsevän kovilta. Mikä kuulojärjestelmän vaurio on tämän ilmiön taustalla? 6.72 Potilaallasi on tasainen suuritaajuinen tinnitus minkä hän kuulee pään sisällä. Missä kuuloradan alueella nykykäsityksen mukaan tinnitusääni syntyy? 6.73 Potilas alkaa korvakäytävän puhdistuksen yhteydessä yskimään. Minkä tuntohermon ärsytys saa tuolloin aikaan yskänrefleksin? 6.74 Mitä suuretta hälypuhetestillä mitataan? 6.75 Leukakulman muutos 6.76 Aiemmin terveellä 2- vuotiaalla lapsella ilmeni kotona ruokapöydän alla leikkiessä äkillisesti kova yskänkohtaus ja hengityksen vinkunaa. Vastaanotolle tultaessa potilas on nyt oireeton, mutta potilaan saturaatio on 91 %. Miten toimit? 6.77 5kk tukkoinen nenä, poskiontelopunktio ja S. aureus kasvaa 6.78 Tupakka on merkittävä pään- ja kaulan alueen syövän riskitekijä. Kuinka suuri osa suomalaisista miehistä tupakoi vuonna 2020? 6.79 Minkä pään- ja kaulan alueen syövän ilmaantuvuus on kasvanut eniten viimeisen 10 vuoden aikana? 6.80 Mikä seuraavista riskitekijöiden kombinaatioista todennäköisesti johtaa parhaaseen ennusteeseen potilaalla, jolla todetaan nielusyöpä? 6.81 Potilaalle on tehty totaali laryngektomia. Mikä seuraavista mahdollistaa hänelle parhaan puheen tuoton leikkauksesta toivuttuaan? 6.82 2-vuotias potilaasi on sairastanut akuutin otiitin 3 viikkoa sitten. Häntä on tuolloin hoidettu amoksisilliinilla. Äidin mukaan lapsi oli välillä oireeton, mutta nyt uudelleen nuhainen ja haroo korviaan. Toteat akuuttiin otiittin sopivat löydökset. Minkä antibiootin aloitat? 6.83 Mikä on akuutin sinuiitin tavallisin orbitan alueen komplikaatio? 6.84 3-vuotiaalla Maijalla on ollut 3 vrk kurkku kipeä, kuumetta, nuhaa ja ripulia. Kliinisessä statuksessa toteat suuret, katteiset nielurisat, nenässä sameaa eritettä ja silmissä punoitusta. Mikä seuraavista on todennäköisin sairauden aiheuttaja? 6.85 Arvioi kuuloa 6.86 Mihin sairauteen alla olevassa audiogrammissa näkyvä kuulovika liittyy todennäköisimmin? 6.87 Mihin sairauteen alla olevassa audiogrammissa näkyvä kuulovika liittyy todennäköisimmin? 6.88 Mihin sairauteen alla olevassa audiogrammissa näkyvä kuulovika liittyy todennäköisimmin? 6.89 Epäilet lapsella toimenpidettä vaativaa kitarisahypertrofiaa. Mikä seuraavista sopii epäilyysi? 6.90 Nuhaa ja paineoireita 6.91 Teet potilaalle tympanometrian. Tuloksena on kuvan mukainen käyrä. Mistä voi olla kyse? 6.92 9-vuotiaalla pojalla on ollut kuukausien mittaan useita nenäverenvuotoja vuoronperään molemmista sieraimista. Poika on vanhempansa kanssa ajanvarausvastaanotolla tästä syystä. Nenä ei tällä hetkellä vuoda. Kuinka toimit? 6.93 73-vuotiaalla miehellä on pari kolme kertaa vuodessa toistuvia akuutteja externiotiitteja. Muuten ei korvaongelmia ja kuulon kokee hyväksi. Mitä hoidossa tulee huomioida? 6.94 Krooninen korvakipu 6.95 Potilas tulee vastaanotolle tulosyyllä “nielemisvaikeus/palantunne”. Missä tilanteessa potilas kannattaa ohjata korvalääkärin arvioon? 6.96 Potilaan kaulan alueelle, m. sternocleidomastoideuksen eteen on kehittynyt punoittava vähäisesti fluktuoiva turvotus ja punoitus voimakkaan nielukivun yhteydessä. Potilaalla on myös vaikeutta kääntää päätään. Epäilet kyseessä olevan 6.97 50-vuotiaalla naisella toistuu pari kertaa kesässä märkäinen korvakäytävätulehdus. Joskus kivulias tulehdus on iskenyt myös etelänmatkalla. Muuten korvat ovat oireettomat. Miten hoidat? 6.98 Kutinaa korvissa ja atopiaa 6.99 Milloin externiotiitista kannattaa ottaa viljely? 6.100 Tukkoinen nenä 6.101 20-vuotiaan naisen pitkään ollut lävistys on akuutisti punoittava, arka ja turvonnut. Yleisoireita ei ole. Miten hoidat? 6.102 Huimausta 6.103 Mitä teet jos nenäverenvuoto on runsasta ja laapistus ei onnistu esim. vuoto tulee jostain taaempaa? 6.104 Papalle sisäkorvaistute 6.105 Kuinka suuri voi enimmillään olla tärykalvon reikään liittyvä johtumistyyppinen kuulovika? 6.106 Tympanometria 6.107 Kielikipua 6.108 Mikä on tyypillinen akuutin purulentin otiitin löydös? 6.109 Lapsella on todettu viikko sitten akuutti otiitti. Hän on saanut amoksisilliinikuurin, mutta siitä huolimatta vointi on heikentynyt ja korvan taakse on ilmaantunut punoitus ja turvotus. Lapsi on korkeakuumeinen. Mikä on todennäköinen diagnoosi? 6.110 Mikä seuraavista väittämistä on oikein? 6.111 Mikä väittämistä on oikein? 6.112 Mikä väittämistä on oikein? 6.113 Mikä väittämistä on oikein? 6.114 Mikä väittämistä on oikein? 6.115 59-vuotias rinosinuiittioireista kärsivä mies on käynyt sinusten KKTT-kuvissa. Lausunnossa todetaan, että osteomeataaliset yksiköt ovat ahtaat molemmin puolin. Mikä on osteomeataalinen yksikkö? 6.116 Toteat 4-vuotiaalla lapsella oikeassa nenäkäytävässä kookkaan polyyppimaisen massan. Toinen puoli on täysin siisti. Mitä epäilet ja miten toimit? 6.117 Vastaanotollasi on 45-vuotias nainen, jolla on ollut nenän tukkoisuutta puolen vuoden ajan. Limakalvosupistuksen jälkeen toteat nenässä polyypit. Mikä on keskeisintä polyyppitaudin hoidossa? 6.118 Potilas tulee terveyskeskuksen päivystysvastaanotolle valittaen äkillisesti heikentynyttä kuuloa. Kuuloseulassa näyttää seuraavalta. Tärykalvostatus on siisti, teet äänirautakokeet ja saat seuraavat kuulontutkimusta vastaavat tulokset: 6.119 Diagnosoit akuutin kuulonmenetyksen. Selität potilaalle kliinisten tutkimuksiesi perusteella tilan johtuvan varmasti: 6.120 Kummallinen huimauskohtaus 6.121 Korvaperäisen huimauksen päällä ollessa on normaalia että 6.122 Potilas sanoo sairastavansa Menieren tautia, johon hän nyt pyytää uusimaan eläköityneen kollega Virtasen reseptin orfenadriinin ja parasetamolin yhdistelmävalmisteesta puhelimitse, mitä teet: 6.123 50-vuotias mies tulee vastaanotollesi jo puoli vuotta jatkuneen hajuaistin aleneman vuoksi. Mikä seuraavista vaihtoehdoista on yleisin kroonisen hajuaistihäiriön syy? 6.124 35-vuotias mies kärsii jatkuvasta nenän tukkoisuudesta. Hän kertoo käyttävänsä nenän ksylometatsoliinisuihketta useita kertoja päivässä ja kokee ainoastaan siitä olevan hetkellistä apua oireeseen. Mikä seuraavista vaihtoehdoista EI pidä paikkaansa? 6.125 25-vuotiaalla naisella on jokakeväinen voimakasoireinen allerginen nuha, joka oireilee maksimaalisesta lääkityksestä huolimatta. Teet lähetteen siedätyshoitoon. Mikä seuraavista väitteistä on oikein? 6.126 Työskentelet yliopistosairaalan akuuttipäivystyspisteessä. Klo 02.30 ambulanssi tuo vastaanotollesi 52-vuotiaan miehen, jolla on helakka nenäverenvuoto. Vuotoa tulee molemmista sieraimista ja valuu nieluun. Hemodynamiikka on vakaa. Pika-Hb 115, ei vertailuarvoja. Statustamalla et löydä vuotopaikkaa nenän etuosasta. Vuoto jatkuu. Miten toimit? 6.127 Pikkulapsen hengitystieinfektion yhteydessä ilmenevä sisäänhengityksen stridor viittaa 6.128 Mikä vaihtoehdoista voi olla äänihuulihalvauksen aiheuttaja? 6.129 Mikä on tavallisin atrofisen dysfonian aiheuttaja? 6.130 1-vuotias tyttö tulee vanhempien kanssa aamuyöstä terveyskeskuspäivystykseen. Hänellä on ollut pari päivää yskää, mutta nyt yöllä yskä on muuttunut haukkuvaksi ja sisäänhengitys vinkuvaksi. Mitä teet? 6.131 Tympanometria ja välikorvatulehdus? 6.132 Alla näet kuulokäyrän. Mihin kuulovian etiologiaan käyrässä näkyvät löydökset viittaavat? 6.133 Alla näet kuulokäyrän. Minkä tyyppinen kuulovika on kyseessä? 6.134 Mikä seuraavista ei aiheuta konduktiivista kuulovikaa? 6.135 Punajäkälä ja nyt uusi limakalvomuutos 6.136 Alla oleva kuulokäyrä tuodaan sinulle näytille. Mikä seuraavista voi selittää kuulonaleneman? 6.137 Molemminpuolinen äänihuulihalvaus on yleensä iatrogeeninen kaulan kirurgian komplikaatio, jonka seurauksena potilaan 6.138 Mitä sensorisia toimintoja on kasvohermolla? 6.139 17-vuotiaalla perusterveellä naisella on ollut viikon ajan kurkkukipua ja kuumeilua. Nyt vastaanotollasi potilas kertoo kivun muuttuneen toispuoliseksi ja kivun säteilevän samanpuoliseen korvaan. Suun avaaminen on myös hankaloitunut. Mitä epäilet? 6.140 Hyttynen purrut silmäluomea? 6.141 Kandi ottanut nokkiinsa", " Kappale 6 Valtakunnallinen kysymyspankki (Kuopion&amp;Oulu) - Monivalinnat Wikiin on saatu kerättyä Kuopion ja Oulun lääkiksistä valtakunnallista kysymyspankkia. Jotkut tärpeistä ei ole suoraan monivalintaa, kuten viime vuonna Turun tenteissä. Tähän kerätty ensin monivalinnat ja vasta tämän kirjan lopussa tulee avoimempia kysymyksiä. Aikaisemmissa kappaleissa olleet kysymykset jätetty tässä mainitsematta ja alla vain uusia kysymyksiä. 6.1 Vanhemmat tuovat 2-vuotiaan tytön terveyskeskukseen kuorsauksen vuoksi. Vastaanotolla tyttö istuu suu jatkuvasti avoinna. Mistä tämä todennäköisimmin johtuu? purentavirhe, jonka vuoksi suu ei sulkeudu kunnolla. astma ja sen vuoksi hän joutuu hengittämään suun kautta. coana-atresia ja hän ei sen vuoksi pysty hengittämään nenän kautta. kookas kitarisa ja hän on sen vuoksi suuhengittäjä. Solution. Vastaus d Nuorilla lapsilla jatkuva suuhengitys ja kuorsaus viittaavat kaikkein tavallisimmin kitarisan (adenoidin) hypertrofiaan. Suurentunut kitarisa tukkii nenänielua → nenähengitys estyy → lapsi hengittää suun kautta ja kuorsaa öisin a: Purentavirhe ei ole yhtä yleinen syy suuhengitykseen näin pienellä lapsella b: Astma on alahengitysteiden sairaus eikä aiheuta jatkuvaa suuhengitystä levossa c: Coana-atresia on paljon harvinaisempi syy hengitysongelmille kuin risahypertrofia. Se tarkoittaa synnynnäistä tukkeumaa nenän takaosassa, nenäontelon ja nenänielun välisessä yhteydessä (koaanoissa), joka johtuu usein luusta tai sidekudoksesta; tyypillisesti kyseessä on nenäontelon takaosan ja alkusuun välisen membrana bucconasaliksen puhkeamishäiriö. Se on harvinainen tila, ja voi olla unilateraalinen (yleisempi) tai bilateraalinen. Bilateraalisena se estää vauvaa hengittämästä nenän kautta, mikä aiheuttaa hengenahdistusta ja vaatii usein välitöntä hoitoa, koska vastasyntyneet hengittävät preferentiaalisesti nenän kautta. Koska vastasyntynyt hengittää nenän kautta, molemminpuolinen atresia aiheuttaa hengitysvaikeuden ja syanoosin (mutta vauva muuttuu taas pinkiksi itkiessä, koska itkiessä vauva hengittää suun kautta), ja molemminpuoleinen koanaaliatresia on pediatrinen hätätilanne ja vaatii päivystyksellistä hoitoa, kuten intubaatiota ja kiireellistä leikkaushoitoa. Myöskään imeminen ja siten omatoiminen juominen ja syöminen eivät onnistu nenähengityksen puuttumisen vuoksi. Ruokintaletku on välttämätön. Toispuolinen atresia voi olla vähäoireinen ja tulla ilmi vasta vuosienkin kuluttua. Hoito on vastaavanlainen kuin molemminpuolisessa. Toispuoleisen atresian leikkaushoidolla ei usein ole kiire, ja toimenpide voidaan tehdä vasta lähempänä kouluikää, tarvittaessa kuitenkin jo ½–1 vuoden iässä. 6.2 Isä tuo päivystykseen 2-vuotiaan pojan, joka valittelee kurkkukipua ja syöminen on mennyt huonoksi sen vuoksi. Korkeaa kuumetta, yskää ja nuhaa on ollut myös jo kolmisen päivää. Nielussa on peitteitä nielurisoissa. Mikä taudinaiheuttaja on todennäköisimmin kyseessä? A-ryhmän streptokokki Ebstein-Barr -virus Adenovirus Koronavirus Solution. Vastaus c Nielutulehduksen aiheuttajaa ei oikein voi suoraan tunnistaa pelkästään löydösten perusteella, mutta sitä voi kuitenkin epäillä epidemiologian ja oireiden perusteella. Alle 5-vuotiailla yleisin aiheuttaja on adenovirus. a: Yleisin bakterielli aiheuttaja ja todennäköisyys nousee Centor-pisteiden noustessa. Alle 3-vuotiailla streptokokkifaryngiitit kuitenkin ovat harvinaisia. b: Olisi ehkä yleisin teineillä ja nuorilla aikuisilla d: Mahdollinen, mutta adenovirus on yleisempi tonsilliitin aiheuttaja pienillä lapsilla. 6.3 Mononukleoosin hoito 17-v nuorukaisella on ollut viiden päivän ajan aaltoilevaa kuumetta. Eilisestä alkaen myös kurkku on alkanut kipeytyä. Nieleminen käy kipeää, mutta on pystynyt syömään. Kaularauhaset ovat suurentuneet. Epäilet mononukleoosia ja se varmistuukin pikatestillä (S-MonAb posit). Peitteiden vuoksi otat myös nieluviljelyn, jonka vastaus tulee vasta 1-2 päivän päästä. Miten toimit? Valitse paras vaihtoehto. Selität, että kyseessä on virustauti, joka paranee itsestään. Suosittelet kipulääkettä oireenmukaisena hoitona. Potilaan tulee huolehtia riittävästä nesteytyksestä ja välttää fyysistä rasitusta, kunnes oireet ovat hävinneet. Nieluviljelyvastauksesta soitto, samalla voi kuulostella vointia. Koska kuumeilua on ollut jo viisi päivää, aloitat antibiootin. Nieluviljelyvastauksesta soitto, samalla voi kuulostella vointia. Nielemiskipu on huolestuttava oire ja suosittelet potilasta sairaalaseurantaan/ KNK-lääkärin arvioon ja teet lähetteen. Lähetät potilaan sairaalaan vatsan ultraäänitutkimusta varten, koska mononukleoosiin voi liittyä maksan suurentuminen ja pernan repeämisen riski. Solution. Vastaus a Mononukleoosin tyypillinen aiheuttaja on Epstein-Barrin virus (EBV). Se on itsestään rajoittuva tauti eikä vaadi (tai edes ole) muuta hoitoa kuin oiremukaista. Peitteet kyllä voisivat hyvinkin johtua mononukleoosista, mutta nyt on kuitenkin otettu nieluviljely, joten mahdollisesti sen mukaan antibioottiakin voi harkita, jos mukana on bakteeri-infektio. b: Ei tarvitse aloittaa empiiristä antibioottia, oirekuva selittyy mononukleoosilla. c: Nielemiskipu kuuluu asiaan. Jos potilas kuitenkin pystyy nielemään, niin ei ole huolestuttavaa. d: Mononukleoosiin kyllä kuuluu hepatosplenomegaliaa, mutta niiden arvioiminen UÄ:llä ei ole tarpeellista. Pernan repeämisen riski on suurentunut splenomegaliasta johtuen, jonka takia kontaktiurheilu kielletään ainakin 4vk ajaksi. 6.4 Epäilet lapsella toimenpidettä vaativaa kitarisahypertrofiaa. Mikä seuraavista ei sovi epäilyysi? Suuhengitys Kuorsaus Nasaalinen puhe Syömisongelmat Solution. Vastaus d Syömisongelmat eivät ole tyypillistä kitarisahypertrofialle, joka enemmänkin obstruktoi nenänielua -&gt; suuhengitys, kuorsaus ja nasaalinen puhe 6.5 Kroonisen nielurisatulehduksen tyypillinen nieluviljelylöydös? A-ryhmän streptokokki Mikä tahansa streptokokki Ei ole tyypillistä viljelylöydöstä Yleensä jokin ylähengitystievirus Solution. Vastaus c Krooninen nielurisatulehdus ei yleensä ole aktiivinen akuutti infektio, vaan pitkäaikainen krooninen tulehdustila, joka yleensä syntyy toistuvien tonsilliittien taustalta. Liittyy proppuja ja pahanhajuista hengitystä, kryptien laajenemista, arpeutumista… Nieluviljelyssä ei yleensä kasva mitään diagnostisesti merkittävää ja löydökset ovat useimmiten sekaflooraa. Diagnoosi tehdään tyypillisen anamneesin ja kliinisen löydöksen perusteella. Ainoa tehokas hoito on nielurisojen poisto. Mikäli potilaan oireet huonontavat merkittävästi elämänlaatua, voidaan potilas lähettää erikoissairaanhoitoon nielurisaleikkausarvioon. a-b ja d: GAS ja muut beetahemolyyttiset streptokokit ovat tyypillisiä akuutissa nielutulehduksessa, samoin virukset 6.6 Nielupaiseen tyypillisiin oireisiin EI kuulu: Leukalukko Puuromainen puhe Nielemisvaikeus Pään käännön rajoitus Solution. Vastaus d Nielupaise (pretonsillaaripaise) ilmenee tyypillisesti unilateraalisena nielun turvotuksena ja vaikeassa tilanteessa voidaan mahdollisesti todeta oireina leukalukkoa (trismus, suun avautumisvaje), puuromaista (hot potato) puhetta ja nielemisen vaikeudesta johtuvaa kuolaamista. Pään kääntämisen vaikeus ja kaulan punoitus, turvotus tai arkuus taas viittaavat syvempään paiseeseen kaulalla 6.7 Nielussa esiintyy ajoittain sattumalöydöksenä retentiokystia. Muutos voi aiheuttaa potilaassa huolta vaikka on usein oireeton, miten retentiokystaa EI tule hoitaa? Puudutus ja kystan tyhjennys neulalla Tonsillektomia Puudutus ja kystan avaus veitsellä Kystaa ei ole välttämättä pakko hoitaa mitenkään, potilaan informointi ja rauhoittelu riittää Solution. Vastaus a Nielurisan kryptan tyhjenemisen estyessä voi muodostua retentiokysta. Se on hyvänlaatuinen ja oireeton. Potilas saattaa huomata sen sattumalta ja usein huolestuu tilanteesta. Usein oireetonta kystaa ei tarvitse hoitaa. Tarvittaessa kysta voidaan avata pintapuudutuksen jälkeen veitsellä ja imeä tyhjäksi ja tarvittaessa tonsillektomia estää kystan uusiutumisen. Neulalla tyhjennys ei ole hyvä hoito → kystan seinämä jää paikalleen ja kysta täyttyy lähes aina uudelleen. Lisäksi toimenpiteestä ei ole pitkäaikaista hyötyä 6.8 Toispuolinen korvakipu potilaalla, jolla tärykalvo ja korvakäytävä ovat terveet? Valitse paras vaihtoehto. Korvakäytävän trauma Leukanivelen sairaus Krooninen otiitti Laryngiitti Solution. Vastaus b Kun potilaalla on toispuolinen korvakipu mutta korvakäytävä ja tärykalvo ovat täysin normaalit, kyse on usein heijastekivusta (referred otalgia) ja usein juuri leukanivelestä, joka on anatomisesti hyvin lähellä korvarakenteita. a: Korvakäytävän trauma näkyisi statuksessa c: Krooninen otiitti -&gt; yleensä korvalöydöksiä d: Laryngiitti aiheuttaa kurkkukipua ja käheyttä, ei tyypillisesti yksipuolista korvakipua 6.9 Hoitaja soittaa vuodeosastolta huonosti hengittävästä trakeostomoidusta potilaasta. Potilaalla on kuffillinen kanyyli ja todetaan että kanyyli on lähes tukossa. Miten kannattaa edetä? Kanyylin kostutus keittosuolalla ja varovainen imu Tyhjennät kuffin ja annat lisähappea Imukatetrilla tukoksen avaus Kanyylin poisto ja vaihto Solution. Vastaus c/d Kuffillista (ilmakalvosimella varustettua) kanyylia käytetään trakeostooman teon jälkeen ensimmäisten päivien ajan ja silloin, kun respiraattorihoito tai aspiraatio-ongelma sitä vaatii. Muuten käytetään kuffitonta kanyylia. Kanyyli pyritään vaihtamaan kuffittomaan mahdollisimman pian, sillä se mahdollistaa potilaan puhumisen, vähentää ylähengitystieinfektioita ja helpottaa potilaan nielemistä sekä nopeuttaa vieroittautumista trakeostoomasta. Lisäksi kuffin aiheuttama paine henkitorven seinämään altistaa komplikaatioiden kehittymiselle, eikä kuffin ole todettu vähentävän potilaan aspiraatiota. Monissa ohjeissa sanotaan, että sisäkanyyli kannattaa heti poistaa ja imutella vasta sen poistamisen jälkeen. Kohdassa D kuitenkin puhutaan “kanyylin” poistosta eikä sisäkanyylistä. Koko kanyylin poisto tehdään vasta jos imeminen ei avaa tukosta. Joissain mallivastauksissa D on kyllä oikea. Kanyylin tukkeutuminen vaatii usein välittömiä toimenpiteitä. Tukkeutumisen voi aiheuttaa muun muassa kuivunut lima tai hyytynyt veri. Tukos saadaan usein imulla poistettua. a: Voi imeä ilman kostutusta b: Jos kanyyli vaikuttaa olevan täysin tukossa eikä imuletku mene siitä läpi ja tukosta saada avattua, tulee mahdollinen kuffi tyhjentää kanyylin ohi tapahtuvan ilmavirtauksen mahdollistamiseksi. 6.10 Kaulapatti 30-vuotias tupakoimaton perusterve mies hakeutuu tk-vastaanotollesi oikealla yläkaulalla muutama kuukausi sitten huomaamansa patin takia. Kollega on muutama viikko sitten pyytänyt kaulan UÄ:n jossa radiologi toteaa n. 3 cm kokoisen tarkkarajaisen imusolmukkeen sternocleidomastoideus-lihaksen alla, ONB on jäänyt epädiagnostiseksi. Miten etenet? Seuranta ja potilas ottaa yhteyttä tarvittaessa, jos patti kasvaa Pyydät kontrolli UÄ ja ONB 3kk päästä Lähetät KNK:lle kiireellisyydellä 1-3 kk Lähetät KNK:lle kiireellisyydellä 1-7 vrk Solution. Vastaus d Ohutneulabiopsia vain suuntaa antava, väärät negatiiviset löydökset tavallisia (hyvänlaatuisen ohutneulavastauksen taustalla voi olla syöpä). Potilas, jolla on kliinisesti epäilyttävä löydös, on lähetettävä jatkotutkimuksiin ohutneulabiopsiatuloksesta huolimatta. Jos potilaalla on nyt ollut jo muutama kuukausi kyseinen patti, niin on kyllä aiheellista lähettää potilas erikoissairaanhoitoon. 6.11 Missä iässä lapselle tulee tehdä pienoisaudiometria neuvolatarkastuksen yhteydessä? 18 kk 3 v 8 kk 12 kk Solution. Vastaus c Ensimmäinen neuvolaseulonta 8 kuukauden iässä tähtää keskivaikeiden, vaikeiden ja erittäin vaikeiden kuulovikojen toteamiseen. Seulonta suoritetaan ns. pienoisaudiometria (uikkua) käyttäen 45 dB:n seulontatasolla. Tutkimus perustuu lapsen paikantamisvasteeseen eli siihen, että lapsi alkaa tuossa iässä katseellaan hakea äänilähdettä. Mikäli puuttuva vaste ei selity välikorvatulehduksella (ja mahdollinen korvatulehdus on hoidettu) ja tulos on poikkeava kontrollitutkimuksessa parin viikon kuluttua, tulee lapsi lähettää jatkotutkimuksiin erikoissairaanhoitoon. 6.12 Alla näet kuulokäyrän. Mihin kuulovian etiologiaan käyrässä näkyvät löydökset viittaavat? ikäkuuloon meluvammaan ototoksiseen vaurioon synnynnäiseen kuulovikaan Solution. Vastaus b Kuva on suoraan otettu oppikirjan meluvamma-kappaleesta. Audiogrammissa meluvamma näkyy aluksi lähes symmetrisenä, terävänä 3–6 kHz:n taajuusalueen kuoppana. “Melukuoppa” syvenee ja laajenee, jos altistuminen jatkuu vuosia. 6.13 Puhebanaanilla kuvataan puheäänen voimakkuutta ja spektriä audiogrammia vasten. Millä ihmisen kuuloalueella on keskeinen merkitys puheen tunnistamisessa erityisesti hälyisissä olosuhteissa? Matalilla taajuuksilla Keskitaajuuksilla Suurilla taajuuksilla Ultraäänillä Solution. Vastaus b Audiogrammia tulkitessa taajuusalueet jaetaan yleensä kolmeen alueeseen: Matalat äänet/pienet taajuudet 0.125 - 0.5 kHz Keskiäänet/-taajuudet 0.5 - 2 kHz Korkeat äänet/suuret taajuudet 2 - 8 kHz Puheen ymmärrettävyys (erityisesti hälyssä) perustuu ennen kaikkea konsonantteihin ja erityisesti korkeisiin konsonantteihin (esim. s, t ja k), jotka sijoittuvat korkeille taajuuksille. Ikäkuulossa varsinkin korkeiden taajuuksien kynnykset laskevat -&gt; puheen ymmärtäminen hälyssä heikkenee. 6.14 Mikä voi olla syynä molemminpuoliseen kasvohermohalvaukseen? Bellin pareesi Neuroborrelioosi Aivohalvaus Alzheimerin tauti Solution. Vastaus b Yleisin bilateraalisen kasvohermohalvauksen aiheuttaja on borrelioosi. Muut aiheuttajat ovat harvinaisia, esim. neurosarkoidoosi, ns. Meretojan tauti (autosomissa vallitsevasti periytyvä systeeminen amyloidoosi), polyradikuliitti, MS- ja Parkinsonin tauti. a: Bellin pareesi (eli idiopaattinen kasvohermohalvaus) on yleisin perifeerisen kasvohermohalvauksen aiheuttaja, mutta se on todella harvoin bilateraalinen; se on mahdollista, mutta äärimmäisen harvinaista (&lt;2% tapauksista) c: Mahdollista, mutta hyvin harvinaista (esim. bilateraalinen vaurio ponsin alueella) d: Ei ole tunnettu kasvohermopareesin aiheuttaja, vaikka aiheuttakin usein muutoksia ilmehtimisessä 6.15 Ramsay Huntin syndroomaan liittyvät seuraavat oireet kuulon heikentyminen, tinnitus, huimaus kasvojen tunnon alentuminen ja rakkulat iholla kasvojen kipu ja pelkästään toisen suupielen roikkuminen hajuaistin alentuminen Solution. Vastaus a Korvan alueen vyöruusua kutsutaan usein (tyypin 2) Ramsay Hunt -oireyhtymäksi, jolle on tyypillistä triadi: korvan kipu, rakkulat korvanlehdessä (voi myös olla suun ja nielun alueella) ja perifeerinen kasvohermohalvaus. VZV pysyy primaari-infektion jälkeen kehossa dormanttina dorsaalisissa hermoganglioissa ja aivohermoissa ja voi vuosia myöhemmin reaktivoitua iän tai muun immunosuppression myötä aiheuttaen vyöruusua (useimmiten unilateraalisesti vartalolla). Vesirokkoviruksen (VZV) reaktivaatio ganglion geniculin alueelta aiheuttaa (Tyypin 2) Ramsay Huntin oireyhtymän, jolle on perifeerisen kasvohalvauksen lisäksi herpesrakkuloita, yleisimmin korvassa. Osalle potilaista ilmaantuvat rakkulat siis vasta kasvohermohalvauksen alkamisen jälkeen ja diagnoosiksi voi ensikäynnillä tulla virheellisesti Bellin pareesi. Tämän takia potilaalle sanotaan, että on yhteydessä, jos korvan, suun tai nielun alueelle ilmenee rakkuloita tai kipua. Ramsay Huntin oireyhtymässä on usein facialishermon lisäksi vestibulokokleaarihermon affisioitumista. Ramsay-Huntin syndroomassa (korvan alueen vyöruusu) onkin oireina kasvohalvauksen lisäksi usein sensorineuraalinen kuulonlasku (jopa korvan kuuroutuminen), tinnitus ja huimaus Korvan alueen vyöruusupotilas on syytä lähettää KNK-yksikköön, varsinkin jos tilaan liittyy kasvohermohalvaus, kuulo- tai tasapainomuutoksia tai voimakasta kipua. Tärkein hoito on valasikloviiri 1gx3/vrk p.o. 7 vrk ajan. Myös glukokortikoidia käytetään (samalla tavalla kuin Bellin pareesissa 10vrk ajan), mutta tämä ei ole yhtä tärkeää ja sen näytönaste on D -&gt; voi olla käyttämättäkin, jos potilaalla on pieniäkin vasta-aiheita (esim. diabetes) b: Ei oikein sovi c: Perifeerinen kasvohermohalvaus ei aiheuta pelkästään suupielen roikkumista, vaan myös yläkasvojen lihasten toiminta on affisioitunut (ei saa rypistettyä otsaa). d: Ei liity, CN I eli n. olfactorius välittää tätä aistia 6.16 Toteat potilaalla perifeerisen kasvohermohalvauksen ja otiitin. Miten toimit? Aloitat antibiootin ja pyydät viikon kuluttua kontrolliin. Aloitat antibiootin ja steroidin ja pyydät viikon kuluttua kontrolliin. Teet parasenteesin, aloitat antibiootin, ja pyydät viikon kuluttua kontrolliin. Teet potilaasta päivystyslähetteen erikoissairaanhoitoon. Solution. Vastaus d Facialispareesipotilas, jolla otiitti tai muu korvasairaus tai aikaisempi korvaleikkaus halvauksen puolella -&gt; päivystyksellinen KNK-konsultaatio (aiheuttaja voi olla korvaperäinen ja vaatii KNK:n hoitoa). 6.17 Mitä oireita voi liittyä Bellin pareesiin? maku- ja, tuntoaistit sekä kuulo ovat alentuneet makuaisti ja kuulo ovat alentuneet maku- ja tuntoaistit ovat alentuneet makuaisti on alentunut Solution. Vastaus d Makuaistihäiriöt ovat tavallisia, koska CN VII:n chorda tympani-haara hermottaa anteriorisen kielen makuaistia. a ja b: Joillakin potilailla voivat voimakkaat äänet kuulua poikkeavan kovina (ns. hyperakusia), mutta kuulo ei ole sinänsä alentunut. N. facialis (kasvohermo) hermottaa stapedius-lihasta, joka kiinnittyy jalustimen kaulaan. Stapediuslihaksen supistuminen jäykistää kuuloluuketjua antaen siten suojaa voimakkailta ääniltä. Tätä kutsutaan stapediusrefleksiksi, jonka laukeamiskynnys äänille on tavallisesti 70–90 dB tasolla. c: Kasvohermo kyllä hermottaa hieman ulkokorvan tuntoaistia ja jotkut potilaat voivat tuntea puutuneisuutta tai kipua korvan takana/korvakäytävässä (tai kasvojenkin alueella). Kasvojen tuntohermotusta suorittaa enemmänkin n. trigeminus, joten tuntoaistin alenema ei ole merkittävä tutkittavat asia kasvohermopareesissa. 6.18 Millainen nystagmus liittyy vestibulaarineuroniittiin? suuntaa vaihtava horisontaalinen nystagmus suuntaa vaihtamaton vertikaalinen jatkuva nystagmus asentoprovokaatioiden mukaan suuntaa vaihtava horisontaalinen nystagmus suuntaa vaihtamaton horisontaalinen nystagmus Solution. Vastaus d Vestibulaarineuriitti spontaania nystagmusta tai ainakin gaze induced, joka ilmenee varsinkin silmien ääriasennoissa ja tyypillisesti horisontaalisissa katseen suunnissa; katseen siirtäminen sivuille voi siis auttaa nystagmuksen esiintuomisessa, jos sitä ei suoraan havaita suorassa katseessa. Katseen fiksaatio voi myös vähentää nystagmusta, jolloin kannattaa käyttää Frenzelin laseja tai vielä helpompana vaihtoehtona laittaa valkoisen paperin näkölinjan eteen Vestibulaarineuriitissa todetaan terveelle puolelle lyövä horisontaalis-rotatorinen nystagmus. Miksi lyö terveelle puolelle: Jos ajatellaan fysiologiaa, niin pään ollessa suorassa molemmat vestibulaarihermot lähettävät signaaleita aivoihin samalla tahdilla, jolloin aistitaan pään olevan suorassa. Jos taas käännetään päätä esim. oikealle, niin oikea hermo alkaa signaloimaan tiheämpää tahtia ja vasen hermo hitaampaa -&gt; tämä aistitaan pään kääntönä oikealle. Pään kääntyessä oikealle silmät taas kääntyvät vasemmalle, jos halutaan pitää katse suoraan eteenpäin (vestibulo-okulaarinen refleksi). Jos taas vestibulaarineuriitista johtuen toisen puolen vestibulaarihermo ei enää toimi ja lähettää signaaleita merkittävästi hitaammin kuin terve puoli, niin silloin lepotilassakin pään ollessa suorassa aistitaan, että pää olisi kääntynyt terveelle puolelle, joka signaloi normaaliin tahtiin. Jos esimerkiksi vasen vestibulaarihermo on heikosti toimiva vasemmanpuolisen vestibulaarineuriitin takia, niin tämä aistitaan pään kääntönä oikealle. Silmät yrittävät vastata tähän aistimukseen vetäytymällä vasemmalle. Pää ei kuitenkaan oikeasti ole kääntynyt, joten tämä silmien virheliike korjataan nopeasti, jolloin silmät palaavat takaisin oikealle (eli tässä esimerkissä terveen korvan suuntaan) ja tämä havaitaan nystagmuksen nopeana komponenttina -&gt; nystagmus on terveen korvan suuntaan horisontaalinen ja sen mukana on usein vaihtelevan vahvuinen rotatorinen komponentti, jonka suunta on myös terveen korvan suuntaan. a ja c: Suuntaa vaihtavat nystagmus (bidirektionaalinen nystagmus) tarkoittaa sitä, että nystagmuksen nopea komponentti vaihtaa suntaa katsetta kohdistettaessa ensin toiselle sivulle ja sitten toiselle. Bidirektionaalinen nystagmus viittaa vertigon sentraaliseen syyhyn. Perifeerisessä syyssä nystagmus tyypillisesti vahvistuu katsottaessa nystagmuksen suuntaan ja heikentyy katsottaessa toiseen suuntaan, mutta nystagmuksen nopean komponentin suunta pysyy aina samana b: Vertikaalinen nystagmus on aina huolestuttava sentraalisen syyn suhteen 6.19 Missä testissä voidaan provosoida esiin VOR:in sammumisesta johtuva korjaava nystagmussakadi? Dix-Hallpiken kokeessa Päännykäisytestissä Semontin manööverissä Skew-deviation testissä Solution. Vastaus b VOR = vestibulo-okulaarinen refleksi = okulovestibulaarinen refleksi = doll’s eye reflex = okulokefaalinen refleksi Päännykäisy- eli impulssitestillä (HIT = Head Impulse Test) mitataan tämän refleksin toimintaa. Suoritus: Potilaan katse kohdistetaan suoraan eteen tutkijan nenään Pää nykäistään nopeasti sivulle Arvioidaan tapahtuuko korjausliikettä vai säilyykö katse fiksoituna Ns. normaali löydös on, että katse säilyy fiksoituna ja epänormaali löydös on, että voidaan havaita myöhässä tuleva korjaussakadi. HIT on osa HINTS plus -tutkimusta, jolla voidaan erottaa AVH (sentraalinen vertigo) vestibulaarineuriitista. HUOM! normaali HIT on huolestuttava löydös ja viittaa sentraaliseen syyhyn. Jos taas löydös on epänormaali, niin se viittaa taas enemmän vestibulaarineuriittiin (löydös on epänormaali affisioidulle puolelle käännettäessä). Vestibulaarineuriitissa vestibulaarihermo ei toimi kunnolla, jolloin myöskään vestibulaari-okulaari-refleksi ei toimi. a: Käytetään hyvänlaatuisen asentohuimauksen (HAH, BPPV) osoittamiseen ja tutkii otoliitteja posteriorisessa kaarikäytävässä. c: Toinen vaihtoehto Epleyn manööverille posteriorisen kaarikäytävän BPPV:n hoidossa. d: Osa HINTS plus -tutkimusta. Sentraaliseen huimaukseen viittaa se, että silmä hakeutuu peitettynä virheasentoon (dyskonjugaatio) ja kun silmä paljastetaan, voidaan havaita sen vertikaalista korjausliikettä (pelkästään horisontaaliset korvajusliikkeet ovat benignejä (esim. karsastus)). Tässä normaali nykäisytesti -&gt; huimauspotilaalla huolestuttava löydös ja viittaa sentraaliseen syyhyn Tässä taas epänormaali nykäisytesti (voi havaita korjaussakadin) -&gt; huimauspotilaalla hyvä löydös ja viittaa vestibulaarineuriittiin 6.20 75-vuotiaalla miehellä on alkanut vuorokautta aiemmin pyörittävä huimaus ja oksentelu. Havaitset vertikaalisen spontaanin nystagmuksen. Mikä on työdiagnoosi? Hyvänlaatuinen asentohuimaus Menieren tauti Pikkuaivoinfarkti Vestibulaarineuroniitti Solution. Vastaus c Vertikaalinen nystagmus on aina huolestuttava sentraalisen syyn suhteen. 6.21 25-vuotias lääketieteen opiskelija yrittää rikkoa kliinisen opettajan tekemää ainejärjestön penkkipunnerrusennätystä. Nostaessaan painoa hänellä alkaa välittömästi kiertohuimaus sekä vasemman korvan tinnitus sekä kuulonalenema. Todennäköisin diagnoosi on: vertebralis-dissekaatio Perilymfafisteli Duraalinen fisteli Vestibulaarineuriitti Solution. Vastaus b Harvinainen sisäkorvan ikkuna-avanne (perilymfafisteli) syntyy äkillisen ponnistuksen, vamman tai paineenvaihtelun yhteydessä tavallisimmin pyöreään tai soikeaan ikkunaan. Oireena on kuulonlasku, huimaus ja monesti voimakas tinnitus. a: Vertebralisdissekaatio aiheuttaa usein niskakipua lievän kaulatrauman jälkeen ja voi aiheuttaa kylläkin neurologisia oireita, mutta ei tyypillisesti äkillistä sisäkorvaoiretta ponnistuksen hetkellä. c: Tarkoittaa harvinaista ja hankittua yhteyttä meningiaalisten valtimoiden ja duran laskimosinusten välillä -&gt; aiheuttaa korkeapaineista verenvirtausta alueella. Usein aiheuttaa kroonista sykkivää tinnitusta ja kroonisia pääkipuja. Usein idiopaattisia, mutta taustalla voi olla aikaisempi päätrauma, infektio, leikkaus tai sinustromboosi. Altistaa aivoverenvuodoille. d: Ei aiheuta kuulonalenemaa tai tinnitusta; huimausta kylläkin. Ei myöskään johdu äkillisestä ponnistelusta, vaan on joko idiopaattinen tai taustalla on oletettavasti jokin virusinfektio. 6.22 Potilaalla on todettu äänihuulikyhmyjen aiheuttama käheys. Puheterapeutin ohjanta ei ole välttämätöntä, jos kyseessä on: nuori tyttö puheammatissa oleva nainen puheammatissa oleva mies nuori poika Solution. Vastaus d Äänihuulikyhmyt ovat yleensä bilateraaliset massat äänihuulen limakalvolla. Ylimääräinen massa äänihuulen limakalvon värähtelevässä osassa aiheuttaa aina käheytymisen. Tämä johtuu ensisijaisesti siitä, että limakalvoaalto ei synny symmetrisesti ja koko värähdyksestä tulee epäsäännöllinen. Toissijaisesti käheys syntyy siitä, että muutos estää ääniraon sulkeutumisen. Kyhmyt syntyvät äänihuuliin kohtaan, jossa mekaaninen rasitus on suurinta (rasitusvamma). Limakalvon värähdyslaajuus on kaikkein suurin äänihuulen etu- ja keskikolmannesten rajalla. Jos ääntä rasitetaan liikaa, syntyy tähän kohtaan ensin mikroverenvuoto ja turvotus. Kroonistuessaan ne muodostavat ylimääräisen fibroottisen kyhmyn subepiteliaaliseen tilaan. Jos ääntä edelleen rasitetaan, alkaa levyepiteeli paksuuntua ja muuttuu keratiinia muodostavaksi. Kyhmyt syntyvät siten limakalvon venytyksestä ja hankauksesta, ja ne ovat periaatteessa aina molemminpuolisia, mutta eivät välttämättä kooltaan symmetrisiä. Äänihuulikyhmyt ovat yleisimpiä erityisesti kahdelle potilasryhmälle: nuoret joukkupelejä harrastavat pojat ja äänityötä tekevät/muuten kovaääniset nuoret naiset. Äänihuulikyhmyjen aiheuttaja on runsas ja voimakas äänenkäyttö, joka aiheuttaa mikrotraumojen kautta limakalvon paksuuntumista. Poikien hoitamiseksi riittää valistus: ei saa huutaa kilpaa. Poikien äänihuulikyhmyt katoavat äänenmurroksen yhteydessä. a: Jos tytöllä todetaan äänihuulikyhmyt, tämä viittaa yleensä ongelmaan joko limakalvon värähtävässä mekanismissa tai äänenkäyttötavassa. Nämä tytöt ovat usein kuuluvaäänisiä. Tyttöjen tapauksessa kannattaa harkita foniatrista konsultaatiota. On nimittäin tavallista, että ääni tulee myöhemminkin herkästi käheytymään ja kestää huonosti rasitusta b ja c: Kaikki äänityötä tekevät aikuiset kyhmypotilaat pitää lähettää ääniterapiaan. Kyhmyt katoavat vain rasitusta vähentämällä. Jos ääniterapia ei auta, osa aikuisten äänihuulikyhmyistä hoidetaan harvoin kirurgisesti. Hoidoksi ja uusiutumisen ehkäisyyn puhetyöläiselle äänenvahvistuslaite. 6.23 Pirjo on tupakoimaton 42-vuotias personal trainer ja aerobic-ohjaaja. Flunssan jo parannuttua useita viikkoja sitten hänen äänensä ei ole palautunut ja toteat sen myös objektiivisesti käheäksi. Peilitutkimuksessa toteat toisessa äänihuulessa muutoksen joka on todennäköisimmin: Polyyppi Granulooma Kysta Papillooma Solution. Vastaus a Kurkunpään polyyppi ei liity allergiseen taipumukseen (kuten usein nenäpolyyppi), vaan se syntyy muilla mekanismeilla. Toispuolisen äänihuulipolyypin takana lienee useimmiten äkillinen mekaaninen trauma. Pirjo on ääntään paljon kuormittava (personal trainer, aerobic-ohjaaja) → voimakas fonotrauma mahdollinen. Flunssa on voinut myös aiheuttaa voimakasta yskää, joka voi myös olla äänihuulitrauman taustalla. Trauma aiheuttaa verenpurkauman ja se kasvaa usein pehmeäksi, helttamaiseksi tai pallomaiseksi ulokkeeksi äänihuulen mediaalireunassa. Polyyppi aiheuttaa jatkuvan äänen karheuden ja vuotoisuuden, koska äänirako ei pääse sulkeutumaan normaalisti. Käytännössä aina hoidetaan kirurgisella poistolla b: Granuloomat voivat johtua useista, osin tuntemattomista tekijöistä. Maha- ja sappihappojen takaisinvirtaus ja sen aiheuttama krooninen rykiminen lienee yksi syy. Myös mekaaninen vamma esimerkiksi intubaation yhteydessä voi aiheuttaa samanlaisen muutoksen. Kyseessä on värähtelevän äänihuulen takaosan kiinnitysalueen eli kannuruston processus vocaliksen haavauma, jonka seurauksena rustokalvoon tulee vaurio. Alueelle kohdistuu voimakas paine, jos käytetään puristeista, matalaa ääntä. Sen vuoksi granulooma on tyypillisempi miehillä. Jos granulooma ei ole kovin suuri, se ei aiheuta äänen käheyttä. Oireena useimmiten on palan tai vierasesineen tuntu ja paikallinen kipu kurkussa. Joskus potilas hakeutuu lääkäriin korvassa tuntuvan vihlovan kivun vuoksi. c: Mahdollisia, mutta kystat ovat harvinaisempia eivätkä aina suoraan liity äänen liikakäyttöön tai traumaan d: HPV-peräinen ja todella harvinainen 6.24 1-vuotias Eero tulee vanhempien kanssa aamuyöstä terveyskeskuspäivystykseen. Hänellä on ollut pari päivää yskää, mutta nyt yöllä yskä on muuttunut haukkuvaksi ja sisäänhengitys vinkuvaksi. Mitä teet? Annan Eeron hengittää salbutamolia höyrystävällä inhalaattorilla. Laitan Eeron istumaan höyrystimen ääreen. Annan Eerolle kerta-annoksen betametasonia im. Aloitan astmalääkityksen ja amoksisilliinikuurin. Solution. Vastaus c Oikeana vaihtoehtona voisi vielä olla: Annan Eeron hengittää raseemista adrenaliinia (levoadrenaliinia) höyrystävällä inhalaattorilla. Tämä kysymys toistuu tenteissä ja oikeana vaihtoehtona on välillä adrenaliini. Eerolla vaikuttaa olevan laryngiitti ja erityisesti siis pseudokruppi (valekuristustauti, laryngotrakeiitti, laryngotrakeobronkiitti). Lasten akuutissa laryngiitissa voidaan usein todeta subglottisen tilan ja trakean yläosien sekä jopa bronkusten ahtautumista. Oireena on käheä, kuiva ja haukkuva yskä (seal bark cough), joka alkaa äkillisesti ja pahenee usein yöllä, sekä joskus myös sisäänhengitysvaikeus ja vinkuminen (insiratory stridor). Diagnoosi on kliininen. Yleisin sairastumisikä on 6 kuukautta – 3 vuotta. Lieväoireiset lapset hoidetaan kotona. Kylmä hengitysilma ja kohoasento helpottavat lapsen oloa. Oireiden vaikeutuessa annetaan kerta-annos beetametasonia tai deksametasonia (ensisijaisesti p.o., mutta i.m. tai aerosolinakin mahdollinen). Lapsen annetaan myös tarvittaessa hengittää adrenaliinia (levoadrenaliini 1:1 000 sellaisenaan) höyrystävällä inhalaattorilla. Inhaloitava raseeminen adrenaliini lievittää tehokkaasti laryngiitista johtuvan hengitysvaikeuden oireita; sen vaikutuksen kesto on n. 1–2 t. Jos lapsi ei vastaa adrenaliinille, saattaa kyseessä olla bakterielli trakeiitti tai jopa epiglottiitti. Seurannassa tarkkaillaan hengitystiheyttä, happisaturaatiota ja pulssia. Jos tila ei helpota ja/tai lapsi vaikuttaa levottomalta tai väsähtäneeltä, hänet kuljetetaan istuvassa asennossa sairaalahoitoon. Raseemista adrenaliinia saaneet potilaat on lähetettävä ensiavun jälkeen herkästi sairaalahoitoon, koska hengitysvaikeus palaa yleensä 1–2 t:n kuluessa. Lapsi voidaan ottaa osastoseurantaan, ja joskus jopa teho-osastolle. Intubaatiota pyritään välttämään, jottei lisättäisi subglottisen tilan turvotusta ja aiheutettaisi sinne limakalvovauriota. Trakeotomioita tarvitaan lapsille akuutin laryngiitin vuoksi nykyään erittäin harvoin. Erotusdiagnostisesti on syytä muistaa hengitysteiden vierasesineet, epiglottiitti ja muihin nielun ja kaulan alueen infektioihin liittyvä kurkunpään turvotus. a ja d: Oirekuva ei sovi astmaan. Astmassa vinkuna olisi enemmänkin uloshengityksessä, koska obstruktio on intratorakaalisella alueella. Inspiratorinen stridor taas enemmänkin havaittavissa ylemmissä ahtaumissa. b: Perinteisesti hengitysilmaa on kostutettu laryngiittipotilaiden oireiden helpottamiseksi, joskaan sairaalaolosuhteissa tehdyissä tutkimuksissa höyryhengityksestä ei ole todettu olevan hyötyä. 6.25 Endoskooppikuvassa nähdään äänihuulen granulooma äänihuulen papilloma äänihuulen polyyppi äänihuulen kysta Solution. Vastaus a Granulooma on useimmiten unilateraalinen möllykkä äänihuulen takaosan kiinnitysalueella eli kannuruston processus vocaliksen alueella. Granuloomat voivat johtua useista, osin tuntemattomista tekijöistä. Maha- ja sappihappojen takaisinvirtaus ja sen aiheuttama krooninen rykiminen lienee yksi syy. Myös mekaaninen vamma esimerkiksi intubaation yhteydessä voi aiheuttaa samanlaisen muutoksen. Granulooma on usein vaalea väriltään, joskus punertava. b: Kurkunpään papillomatoosi on harvinainen ja hyvänlaatuinen sairaus, jonka seurauksena äänihuulien limakalvolle kasvaa pehmeää kudosmassaa. Ei tyypillisesti muodosta granulooman tyylistä yhtä selkeää vaaleaa möllykkää. c: Äänihuulipolyyppi näyttää erilaiselta. Polyypin koko vaihtelee nuppineulanpään kokoisesta kapillaareja sisältävästä punaisesta nappulasta laajaan, sukkulamaiseen, koko äänihuulen pituiseen turvotukseen. d: Kysta voi olla limakalvonsisäinen tai sijaita äänijänteen alla lihaskudoksen ympäröimänä. Ei aiheuta samalla tavalla ulkopuolista massaa kuin granulooma. Tässä äänihuulikysta 6.26 Laryngectomian eli kurkunpään poiston jälkeen potilaalle asetetaan puheproteesi henkitorven ja ruokatorven välille henkitorven ja alanielun välille henkitorven ja kurkunpään välille trakeostomaan Solution. Vastaus a Potilaille, joille on totaalilaryngektomia, voidaan asentaa trakeoesofageaalinen nk. puheproteesi ruokatorven ja henkitorven seinämän läpi. Proteesi toimii läppänä estäen juoman/ruuan kulkeutumisen henkitorven puolelle, mutta sallii ilman pääsyn henkitorvesta nieluun. Tämän proteesin avulla suuri osa potilaista oppii tyydyttävän puheen. Proteesi pitää puhdistaa päivittäin. Proteesi vaihdetaan tarvittaessa erikoissairaanhoidon poliklinikalla. Toimimaton proteesi aiheuttaa nesteiden vuotoa ruokatorvesta hengitysteihin, joka voi johtaa aspiraatiopneumoniaan. 6.27 Anterolle on tehty aorttaleikkaus, jonka jälkeen ääni on ollut hyvin käheä 3 vko ajan. Mikä seuraavista on todennäköisin äänihuulilöydös statustutkimuksessa? Vasemman äänihuulen paralyysi Oikean äänihuulen paralyysi Molempien äänihuulien paralyysi Äänihuulen granulooma Solution. Vastaus a Äänihuulia hermottaa n. recurrens (kiertäjähermo), joka kiertää vasemmalla puolella aortan kaaren -&gt; syy vaurioitumiseen voi olla intratorakaalinen ja juurin aorttaleikkauksesta johtuvaa. Oikealla hermo kiertää a. subclavian alta -&gt; ei vaurioidu aorttaleikkauksessa tyypillisesti. 6.28 Pysyvän hampaan irtoamisvamman jälkeen on syytä puhdistaa irronneen hampaan hammasjuuri harjaamalla, vitaliteetin säilyttämiseksi suositeltavaa neuvoa potilasta säilömään irronnut hammas puhtaaseen astiaan ja hakeutumaan hammaslääkärivastaanotolle 1-2 vrk sisällä syytä reponoida hammas välittömästi kuoppaansa ja ohjata potilas hammaslääkäripäivystykseen jatkohoitoon järkevintä joka tapauksessa hylätä hammas ja kehottaa potilasta hakeutumaan implanttiarvioon, jos kuukausien mittaan kokee tilanteesta haittaa Solution. Vastaus c Takaisinistuttaminen tulisi tehdä mahdollisimman nopeasti, jopa 30min - 1 tunti on ns. kriittinen raja. Ohjeet hampaan takaisinistutuksesta voi antaa potilaalle puhelimitse tai implantaatio voidaan tehdä yleislääkärinkin toimesta, jos potilas on päivystyksessä tai osastolla valmiiksi. Naapurihampaan asento on hyvä indikaattori takaisinistutuksen onnistumiselle. Istuttamisen jälkeen potilas on välittömästi ohjattava hammaslääkäripäivystykseen, koska hammas on kiskotettava hammaslääkärin vastaanotolla. Nykytiedon mukaan kiskotus voi olla jopa vain viikon mittainen. Mikrobilääkekuuri annettuna heti hampaan takaisinistutuksen jälkeen voi vähentää komplikaatioita. Tetanussuoja on myös aina traumoissa varmistettava, ja epäselvissä tapauksissa on annettava tehosteannos. a: Kokonaisena irronnut pysyvä hammas puhdistetaan varovasti liasta niin, että juuren pinnalla olevaa kalvoa ei hangata eikä tarpeettomasti kosketella. b: Liian hidasta toimintaa. Hampaan säilytys on myös väärin: jos implantaatio ei onnistu heti, niin hammas tulee asettaa maitoon (tai jos ei ole maitoa niin kielen alla tai ainakin kosteassa) ja viedä se mukanaan hammaslääkäripäivystykseen. d: Vaikka hammas myöhemmin menetettäisiin, on tärkeää istuttaa se takaisin, sillä tämä toimenpide parantaa implantoinnin mahdollisuutta ja siirtää hampaan proteesilla korvaamista. 6.29 Yleisin verenvuotoalue nenässä on Kiesselbachin alue McBurneyn piste sphenopalatina-valtimon tyvi keskikuorikon etureuna Solution. Vastaus a Keiesselbachin alueella (a.k.a. Littlen alue tai Kiesselbachin kolmio) sijaitsee Kiesselbachin plexus, joka on nenän septumia ruokkiva anastomoottinen arteriaverkosto. On rikkaan suonistonsa takia tyypillinen sijainti (n. 90%) anteriorisille nenäverenvuodoille. b: On tyypillinen appendisiitin kipulokalisaatio; Piste on navan ja oikean suoliluun etukärjen (spina iliaca anterior superior) yhdysjanan ala- ja keskikolmanneksen rajalla c: Keskikuorikon takapään kohdalla sijaitsevan foramen sphenopalatinumin kautta nenään tuleva a.sphenoplatina (a. maxillariksen eli a. carotis externan haara) suonittaa suunnilleen keskikuorikkotason alapuolelta nenänkäytävien ala- ja takaosaa. Tämä valtimo on merkityksellinen vaikeiden posterioristen nenäverenvuotojen hoidon kannalta. d: Ei yleisimpiä vuotokohtia 6.30 Epiglottiitti voi aiheuttaa nopeasti etenevää hengenahdistusta ja ilmatieongelman. Epiglottiittiepäily herää, jos potilaalla on haukkuva yskä käheä ääni ja lievää kurkkukipua huomattava kurkkukipu ja vaikeuksia niellä omaa sylkeään polttelevaa/karvastelevaa tunnetta rintalastan takana ja ylävatsalla Solution. Vastaus c Epiglottiitille (ja supraglottiitille) tyypillisimmät oireet ovat nopeasti nouseva korkea kuume, vahva kurkkukipu, sen aiheuttama kuolaaminen (Kipu kurkussa voi olla niin kova, että se estää nielemisen. Pahimmillaan potilas kuolaa, koska ei pysty nielemään edes sylkeään) ja tilan edetessä lisääntyvä hengitysvaikeus. Oireet ovat usein voimakkaampia kuin muista syistä aiheutuvissa kurkkukivuissa. Kun oireet ovat voimakkaita, potilas pyrkii vaistomaisesti etukumaraan istuvaan asentoon (tripod asento), jottei turpea kurkunkansi pääsisi painumaan taaksepäin hengitystien esteeksi Epiglottiitti eli kurkunkansitulehdus ja supraglottiitti (laaja-alaisempi äänihuulitason yläpuolinen kurkunpäätulehdus) ovat infektioita, jotka saattavat edetä henkeä uhkaaviksi. Jos epäilet epiglottiittia tai supraglottiittia, ohjaa potilas korvalääkärin tutkittavaksi päivystyksenä etukumarassa istuvassa asennossa. Tauti saattaa edetä nopeasti, ja siksi potilas, jolla on hengenahdistusta, tulee lähettää jatkohoitoon lääkärin saattamana a: Haukkuva (seal bark) yskä on tyypillistä lasten laryngiitille (pseudokruppi) b: Epiglottiitti aiheuttaa nopeasti kehittyvää vaikeaa kurkkukipua; ei ole lievä sairaus missään nimessä d: Enemmänkin refluksiin viittaavaa 6.31 Epäilet lapsipotilaallasi alahengitysteiden vierasesinettä. Tilanne edellyttää vierasesineen mahdollisuuden poissulkemista keuhkoröntgenkuvalla erikoissairaanhoidossa yleisanestesiassa tapahtuvaa bronkoskopiaa potilaan voinninmukaisella kiireellisyydellä vierasesineen mahdollisuuden poissulkemista happisaturaatiomittauksella: yli 95 % saturaatioarvo ei anna aihetta jatkotoimiin ainoastaan keuhkoauskultaatiota: normaali kuuntelulöydös poissulkee vierasesineen Solution. Vastaus b Lopullinen alahengitystievierasesineiden diagnoosi perustuu bronkospiaan, joka samalla toimii hoidollisena toimenpiteenä. Pelkkä epäilykin vierasesineestä riittää bronkoskopiaan, koska jos asiaa jää seuraamaan, niin potilaalle voi kehittyä oireettoman vaiheen jälkeen ilkeän ja vaikeahoitoisen pneumonia, jonka yhteydessä esineen poistaminen on entistä vaikeampaa. Epäily: Oireet alkavat usein voimakkaalla yskänkohtauksella. Alkuvaiheessa on usein myös hengityksen vinkumista ja jopa syanoosia. Oireet kestävät muutamia minuutteja ja loppuvat, vaikka vierasesine jää bronkukseen. Äkillisesti alkanutta voimakasta yskänkohtausta ja hengitysvaikeutta on lapsella aina pidettävä vierasesineaspiraationa, ellei muuta syytä todeta. a: Thoraxkuvalla on rajallinen merkitys: se voi olla normaali tai siinä voidaan todeta atelektaasi ja emfyseemat, myöhemmin pneumonia . c: Ei riitä d: Ei riitä 6.32 Nielurisan maligniteetti Potilaasi on 33-vuotias, joka tulee vastaanotollesi vasemmanpuoleisen pari kuukautta jatkuneen kurkkukivun takia. Toteat vasemman nielurisan olevan selvästi kookkaampi, limakalvo on rikkoutunut ja nielurisa on palpoiden arka ja kova. Hän ei ole käyttänyt tupakkatuotteita tai alkoholia. Mikä on potilaasi todennäköisin nielurisan pahanlaatuisen kasvaimen riskitekijä? Human immunodeficiency virus (HIV) Human papilloma virus (HPV) Sytomegalovirus (CMV) Ebstein-Barrin virus (EBV) Solution. Vastaus b Suunielusyöpien määrä on ollut viime vuosikymmeninä reilussa nousussa ja tätä ajaa pääasiassa HPV:n yleistyminen. Noin kaksi kolmasosaa suunielun syöpätapauksista on HPV16-liittyviä (HPV16 on korkean riskin HPV samoin kuten HPV18) ja niiden ilmaantuvuus nousee koko ajan. Suunielun HPV-infektioon liittyvien syöpien riskiä lisää suuri seksikumppaneiden lukumäärä. Suuren riskin HPV-infektioon (16,18) liittyviä syöpiä todetaan erityisesti nielurisoissa ja kielen tyvessä, usein myös tupakoimattomilla potilailla. Potilaat ovat keskimäärin muita pään ja kaulan alueen syöpiä sairastavia potilaita nuorempia. HPV-positiiviset syövät reagoivat kuitenkin onkologisiin hoitoihin hyvin, ja niiden ennuste on siksi selvästi parempi kuin muiden syiden aiheuttamien pään ja kaulan alueen levyepiteelisyöpien. Rokotuksen avulla on mahdollista vähentää merkittävästi HPV-liittyvien tautitapausten ilmaantumista, mikäli rokotuskattavuus nousee riittävän korkeaksi. a: Lisää mm. lymfoomariskiä, mutta ei ole tyypillisin nielurisan karsinooman riskitekijä c: Ei liity merkittävästi nielurisan pahanlaatuisiin kasvaimiin d: Liittyy nasofaryngeaalisiin syöpiin ja Burkittin lymfoomaan, ei ensisijaisesti tonsillasyöpään 6.33 5 viikon kestoinen korvasärky, äänen jatkuva käheys, nielemisen vaikeus ja ylimääräisen tunne kurkussa ovat oireita, joita esiintyy potilaalla, jolla on limakalvon pahanlaatuinen muutos suunielun alueella nenänielun alueella alanielun alueella kurkunpään alueella Solution. Vastaus d Kurkunpään syövän tavallisin oire on äänen käheys, koska kurkunpäässä on äänihuulet. Yli kolme viikkoa kestänyt äänen käheys on aina aihe huolelliseen selvitykseen. Supraglottisen syövän oireena voi olla palan tunne kurkussa, nielemiskipu, veriyskä, korvaan säteilevä kipu käheyden lisäksi. Glottisessa kasvaimessa kyhmy kaulalla merkkinä mahdollisesta etäpesäkkeestä on harvinaista, kun taas supraglottisessa tämä on tavallisempaa imuteiden eroavaisuuksien takia. Suuret kurkunpään syöpäkasvaimet ahtauttavat ilmatietä aiheuttaen hengenahdistusta. 6.34 Retrofaryngeaalisen tilan infektio esiintyy harvoin lapsilla. infektion esiintyessä aikuisella tulisi ottaa huomioon myös atyyppisen mykobakteerin mahdollisuus. infektiossa oireena on usein niskajäykkyys sekä nielun takaosan turvotus. abscessi voidaan dreneerata intraoraalisesti paikallispuudutuksessa. Solution. Vastaus c Para- ja retrofaryngeaaliset absessit muistuttavat oireiltaan ja etiologialtaan peritonsillaariabsessia. Tärkeinä erotusdiagnostisina löydöksinä ovat pään kääntämisen vaikeus sekä kaulan turvotus, punoitus tai arkuus. Hoitona ovat kirurginen avaus erikoissairaanhoidossa ja mikrobilääkitys viljelynäytteen perusteella. Kirurginen paiseen tyhjennys tapahtuu tapauskohtaisesti joko intraoraalisesti, johon liitetään tarvittaessa välitön tonsillektomia, tai ulkoisesti kaulalta paiseen inkisio ja dreneeraus. a: Retrofaryngeaalinen absessi on juuri lapsilla tyypillinen ja ovatkin yleisimpiä &lt; 5-vuotiailla. Ikävuoden 4 jälkeen retrofaryngeaaliset imusolmukkeet regressoituvat -&gt; infektiot harvinaistuvat. Vrt. peritonsillaariabskessi, joka taas nuorilla aikuisilla yleisempää (voi kyllä olla minkä tahansa ikäiselläkin). b: Atyyppinen mykobakteeri (ei-tuberkuloottinen ympäristömykobakteeri) voi aiheuttaa erityisesti lapsilla tavallisesti toispuoleisen kaulan lymfadenopatian, jossa imusolmuketta peittävä iho voi olla sinertävän punoittava. Tavallisesti toispuolisesti kaulan, leukakulman tai korvan edustan alueella eli lateraalisesti todetaan sinertävän punoittavan ihon alla affisioitunut imusolnuke. Lapsi on kuumeeton ja hyväkuntoinen. Alueelle kehittyy usein fisteli, ja märän eritys voi kestää kuukausia. Infektio kuitenkin yleensä paranee itsestään. ATM-lymfadeniittien parantava hoito on kuitenkin ollut tulehtuneen imusolmukkeen kirurginen poisto, mutta tätä suositusta ei aina noudateta. d: Mahdolliset toimenpiteet tehdään yleensä yleisanestesiassa eikä paikallispuudutuksessa. 6.35 9-vuotias kuumeinen lapsi tulee tk-vastaanotolle isän saattamana. Kaulalla on kipeä kyhmy eikä oikein suostu syömään. Toteat kookkaan aristavan imusolmukesuurentuman vasemmalla leukakulman alla eikä suu aukea kunnolla tutkimuksia varten. Hengitys on vapaata ja helppoa. Mitä teet? 5-7 vrk empiirinen antibioottikuuri ja riittävä kipulääkitys 5-7 vrk empiirinen antibioottikuuri ja riittävä kipulääkitys ja lähete hammaslääkärille lähete kaulan ultraäänitutkimukseen ja tarvittaessa ONB lähete erikoissairaanhoitoon päivystyksen Solution. Vastaus d Yhdistelmä kuume + trismus + kaulan aristava massa viittaa syvään kaulainfektioon. Vaikka hengitys on nyt vapaa, tilanne voi huonontua nopeasti. Tämä ei ole perusterveydenhuollossa seurattava tai empiirisesti hoidettava tilanne, vaan vaatii KNK-lääkärin hoitoa. 6.36 Aivoinfarktiepäily vai oliko sittenkään Päivystykseen tuodaan ambulanssilla 68-vuotias diabetesta sairastava nainen aivoinfarktiepäilyn takia. Tutkiessasi potilasta toteat oikealla puolella suupielen ja kulmakarvan liikkeen heikentyneen. Lisäksi oikealla silmäluomet eivät sulkeudu kokonaan. Potilas tuo ilmi oikean korvan kivun sekä lievän huimaustuntemuksen. Korvaa tutkiessasi huomaat vasemmalla korvanlehdessä ja osin poskella punoittavan ihottuman ja ihorakkuloita. Mitä epäilet? Freyn syndrooma Ramsay-Huntin syndrooma Bellin pareesi Komplisoitunut korvan ruusu Solution. Vastaus b Korvan alueen vyöruusua kutsutaan usein (tyypin 2) Ramsay Hunt -oireyhtymäksi, jolle on tyypillistä triadi: korvan kipu, rakkulat korvanlehdessä (voi myös olla suun ja nielun alueella) ja perifeerinen kasvohermohalvaus. VZV pysyy primaari-infektion jälkeen kehossa dormanttina dorsaalisissa hermoganglioissa ja aivohermoissa ja voi vuosia myöhemmin reaktivoitua iän tai muun immunosuppression myötä aiheuttaen vyöruusua (useimmiten unilateraalisesti vartalolla). Vesirokkoviruksen (VZV) reaktivaatio ganglion geniculin alueelta aiheuttaa (Tyypin 2) Ramsay Huntin oireyhtymän, jolle on perifeerisen kasvohalvauksen lisäksi herpesrakkuloita, yleisimmin korvassa. Osalle potilaista ilmaantuvat rakkulat vasta kasvohermohalvauksen alkamisen jälkeen ja diagnoosiksi voi ensikäynnillä tulla virheellisesti Bellin pareesi. Tämän takia potilaalle sanotaan, että on yhteydessä, jos korvan, suun tai nielun alueelle ilmenee rakkuloita tai kipua. Ramsay Huntin oireyhtymässä on usein facialishermon lisäksi vestibulokokleaarihermon affisioitumista. Ramsay-Huntin syndroomassa (korvan alueen vyöruusu) onkin oireina kasvohalvauksen lisäksi usein sensorineuraalinen kuulonlasku (jopa korvan kuuroutuminen), tinnitus ja huimaus Korvan alueen vyöruusupotilas on syytä lähettää KNK-yksikköön, varsinkin jos tilaan liittyy kasvohermohalvaus, kuulo- tai tasapainomuutoksia tai voimakasta kipua. Tärkein hoito on valasikloviiri 1gx3/vrk p.o. 7 vrk ajan. Myös glukokortikoidia käytetään (samalla tavalla kuin Bellin pareesissa 10vrk ajan), mutta tämä ei ole yhtä tärkeää ja sen näytönaste on D -&gt; voi olla käyttämättäkin, jos potilaalla on pieniäkin vasta-aiheita (esim. diabetes) a: Freyn syndrooma (tai aurikulotemporaalinen oireyhtymä) on harvinainen tila, jossa syöminen, ajattelu ruoasta tai jopa ruoan näkeminen aiheuttaa hikoilua ja punoitusta poskella, ohimolla tai korvan takana, koska sylkirauhasten hermot ovat vaurioituneet, usein korvasylkirauhasen leikkauksen seurauksena. c: Bellin pareesi on idiopaattinen kasvohermohalvaus. Sille ei ole tyypillistä rakkulat eikä huimaus. d: Voi harvinaisesti aiheuttaa, mutta korvan rakkulamainen kuvaus ei oikein sovi ruusuun, joka olisi enemmänkin punaista yhtenevää turvotusta. 6.37 2.5-vuotias lapsi tuodaan tk-päivystykseesi samana päivänä alkaneen yskän takia. Äidin kertomana lapsi oli päivällisen yhteydessä alkanut yskiä voimakkaasti, kasvojen iho oli muuttunut sinertäväksi ja lapsi oli hengittänyt noin 10 minuutin ajan äänekkäästi ja raskaasti. Nyt vastaanotollasi lapsi hengittää normaalisti, ei yski ja leikkii normaalisti. Keuhkojen auskultaatiossa oikealla lievästi hiljaisemmat hengitysäänet. Mitä epäilet? Vierasesine hengitysteissä Vierasesine ruokatorvessa Akuutti astmakohtaus Akuutti laryngiitti Solution. Vastaus a ´ Alahengitystievierasesineen tapauksessa oireet alkavat usein voimakkaalla yskänkohtauksella. Alkuvaiheessa on usein myös hengityksen vinkumista ja jopa syanoosia. Oireet kestävät muutamia minuutteja ja loppuvat, vaikka vierasesine jää bronkukseen. Äkillisesti alkanutta voimakasta yskänkohtausta ja hengitysvaikeutta on lapsella aina pidettävä vierasesineaspiraationa, ellei muuta syytä todeta. Lopullinen alahengitystievierasesineiden diagnoosi perustuu bronkospiaan, joka samalla toimii hoidollisena toimenpiteenä. Pelkkä epäilykin vierasesineestä riittää bronkoskopiaan, koska jos asiaa jää seuraamaan, niin potilaalle voi kehittyä oireettoman vaiheen jälkeen ilkeän ja vaikeahoitoisen pneumonia, jonka yhteydessä esineen poistaminen on entistä vaikeampaa. Hengitysäänet kuuluvat hiljaisempina oikealla, koska vierasesine on mennyt oikeaa pääbronkusta pitkin. Yleensä vierasesineet juuri kulkevat oikealle, koska oikeanpuoleinen bronkus on vertikaalisemmassa kulmassa kuin vasen -&gt; painovoima vetää oikealle helpommin. 6.38 40-vuotiaalla aikaisemmin terveellä naisella alkoi tänään aamulla voimakas pyörittävä huimaus, pahoinvointi ja oksentelu. Kuulo on normaali. Korvat eivät soi. Kliinisessä tutkimuksessa toteat spontaanin oikealle lyövän nystagmuksen. Potilaalla on todennäköisimmin: vasemman korvan tasapainoelimestä joutuva sairaus oikean korvan tasapainoelimestä joutuva sairaus hyvänlaatuinen asentohuimaus pikkuaivoinfarkti Solution. Vastaus a Jatkuva huimaus ja nystagmus -&gt; akuutti vestibulaarioireyhtymä (AVS) ja on tärkeintä erottaa takaverenkierron häiriö (AVH) ja vestibulaarineuriitti. Tämä tehtäisiin HINTS plus tutkimuksella, mutta kysymyksenannossa ei testin tuloksia ole (paitsi kuulo eli “Plus”-osio normaali). Huomioiden potilaan ikä, ei kyseessä todennäköisesti ole AVH ja oirekuva muutenkin sopii hyvin vestibulaarineuriittiin. Syy on todennäköisesti vasemmalla, koska vestibulaarineuriitissa nystagmus lyö terveen korvan puolelle. Miksi lyö terveen korvan puolelle? Vastaus: Jos ajatellaan fysiologiaa, niin pään ollessa suorassa molemmat vestibulaarihermot lähettävät signaaleita aivoihin samalla tahdilla, jolloin aistitaan pään olevan suorassa. Jos taas käännetään päätä esim. oikealle, niin oikea hermo alkaa signaloimaan tiheämpää tahtia ja vasen hermo hitaampaa -&gt; tämä aistitaan pään kääntönä oikealle. Pään kääntyessä oikealle silmät taas kääntyvät vasemmalle, jos halutaan pitää katse suoraan eteenpäin (vestibulo-okulaarinen refleksi). Jos taas vestibulaarineuriitista johtuen toisen puolen vestibulaarihermo ei enää toimi ja lähettää signaaleita merkittävästi hitaammin kuin terve puoli, niin silloin lepotilassakin pään ollessa suorassa aistitaan, että pää olisi kääntynyt terveelle puolelle, joka signaloi normaaliin tahtiin. Jos esimerkiksi vasen vestibulaarihermo on heikosti toimiva vasemmanpuolisen vestibulaarineuriitin takia, niin tämä aistitaan pään kääntönä oikealle. Silmät yrittävät vastata tähän aistimukseen vetäytymällä vasemmalle. Pää ei kuitenkaan oikeasti ole kääntynyt, joten tämä silmien virheliike korjataan nopeasti, jolloin silmät palaavat takaisin oikealle (eli tässä esimerkissä terveen korvan suuntaan) ja tämä havaitaan nystagmuksen nopeana komponenttina -&gt; nystagmus on terveen korvan suuntaan horisontaalinen ja sen mukana on usein vaihtelevan vahvuinen rotatorinen komponentti, jonka suunta on myös terveen korvan suuntaan. c: Huimaus BPPV:ssä kestää &lt; 1-2 min ja tapahtuu kohtauksittaisesti. 6.39 Minkälainen nystagmus sopii parhaiten korvaperäiseen huimaukseen? Suuntaa vaihtava Horisontaalis-rotatorinen Vertikaalinen Maahanpäin lyövä Solution. Vastaus b Esim. vestibulaarineuriitille on tyypillistä terveelle puolelle lyövä horisontaalis-rotatorinen nystagmus. Hyvänlaatuisessa asentohuimauksessa (BPPV) nystagmus ei ole jatkuvaa, mutta voidaan saada Dix-Hallpikella indusoitua; tyypillinen on sairaan korvan puolelle kiertävä nystagmus. a: Suuntaa vaihtava (bidirektionaalinen) nystagmus herättää aina huolen sentraalisesta nystagmuksesta. Bilateraalinen/Bidirektionaalinen = Nystagmus vaihtaa suntaa (eli nopea komponentti vaihtaa suuntaa) katsetta kohdistettaessa ensin toiselle sivulle ja sitten toiselle c-d: Vertikaalisesti liikkuvat nystagmukset herättävät aina huolta sentraalisesta nystagmuksesta. Tässä on bidirektionaalinen nystagmus Tässä on horisontaalis-rotatorinen nystagmus oikealle. Tässä on vertikaalinen nystagmus 6.40 Diagnosoit potilaalla äkillisen kuulonmenetyksen oikealla. Mitkä ovat äänirautakokeiden tulokset? Rinne +/+, Weber lateralisoi oikealle Rinne -/+, Weber ei lateralisoi Rinne +/+, Weber lateralisoi vasemmalle Rinne -/+, Weber lateralisoi oikealle Solution. Vastaus c Äkillisellä kuulonmenetyksellä tyypillisesti tarkoitetaan idiopaattista sensorineuraalista kuulonmenetystä. Se tarkoittaa tilaa, jossa sensorineuraalinen kuulo huononee vähintään kolmella vierekkäisellä taajuudella ≥ 30 dB alle 3 vrk:n aikana tuntemattomasta syystä. Akillisen kuulonmenetyksen ilmaantuvuus on 8–15/100 000 henkeä/vuosi -&gt; saattaa tulla vastaankin. Etiologiaksi on epäilty sisäkorvan verenkiertohäiriötä (epätodennäköinen, kun ilmaantuu eniten 30-60-vuotiaiden joukossa), virustulehdusta, autoimmuunisairautta (ehkä todennäköisin), sisäkorvan kalvorepeämää tai sisäkorvan solujen stressireitin poikkeavaa aktivaatiota. Korva on inspektoiden normaali. Koska on sensorineuraalinen kuulonmenetys ja yleensä unilateraalinen, niin todetaan sensorineuraalisen kuulovian kuva äänirautakokeissa. 6.41 Teet 42-vuotiaalle miehelle poskionteloiden ultraäänitutkimuksen sinuiittiepäilyn vuoksi. Mikä seuraavista on tyypillinen UÄ-löydös bakteeriperäisessä akuutissa poskiontelotulehduksessa? Kaiku 1,5 cm kohdalla Kaiku 2,5 cm kohdalla Useat kaiut välillä 0–3 cm Kaiku 5 cm kohdalla Solution. Vastaus d Eritesisältöinen ontelo antaa takaseinäkaiun n. 4-7 cm:n syvyydestä. Anturin oikea suuntaaminen poskiontelon takaseinää kohti on tärkeää (jos suuntaa liian lateraalisesti, niin saa terveestäkin ontelosta takaseinäkaiun). Kun poskiontelo on ilmapitoinen ja limakalvoltaan normaali, ultraääni heijastuu ontelon etuseinästä ja saadaan tyypillisesti n. 1-2cm:n syvyydestä kaiku. 6.42 Teet 38-vuotiaalle poskisärystä ja paineoireesta kärsivälle potilaalle poskiontelopunktion. Neulan asettamisen jälkeen sen läpi alkaa valua kirkasta oljenkeltaista nestettä. Mikä on diagnoosi? Kysta Polypoosi Bakteeriperäinen poskiontelotulehdus Likvorvuoto poskionteloon Solution. Vastaus a Kirkas, oljenkeltainen neste on tyypillistä poskiontelon retentiokystalle, joka on hyvänlaatuinen limakalvon liman retentiosta johtuva muutos. Kystat ovat yleensä oireettomia ja todetaan sattumalta, mutta voivat aiheuttaa poskiontelon paineoireita ja kipua. Eivät yleensä aiheuta infektiota tai märkäistä eritettä. Kystan diagnostiikka perustuu kliiniseen tutkimukseen ja tarvittaessa kuvantamiseen, ja kirkas neste erottaa sen bakteeriperäisestä sinuiitista, jossa erite on yleensä sameaa tai märkäistä. b: Polyposis voi aiheuttaa tukkoisuutta ja paineoireita, mutta ei tyypillisesti johda kirkkaan nesteen erittymiseen poskiontelopunktiossa. c: Bakteeriperäisessä sinuiitissa erite on yleensä sameaa, kellertävää tai vihertävää, ja siihen liittyy usein kuume ja voimakkaampi infektio-oireisto. d: Liittyy trauma- tai leikkaushistoriaan, ja yleensä kirkasta vetistä vuotoa voi tulla nenästä 6.43 Epäilet 19-vuotiaalla kausiluonteista nuhaa sairastavalla potilaalla koivuallergiaa. Mikä seuraavista väitteistä ei pidä paikkaansa? Allergisessa nuhassa nenän limakalvot voivat olla lividit. Allerginen nuha on astman riskitekijä. Kaikilla atoopikoilla esiintyy allergista nuhaa. Allerginen nuha voi olla ympärivuotista. Solution. Vastaus c Kaikilla atoopikoilla ei ole allergista nuhaa; atopia tarkoittaa taipumusta tuottaa IgE-vasta-aineita harmittomia aineita vastaan (eli taipumusta herkistyä tavallisille elinympäristössä oleville allergeeneille), mutta kliinisiä oireita (nuha, ihottuma, astma) ei välttämättä esiinny kaikilla. a: Lividi = sinertävä tai harmahtava väri; Allergisessa riniitissa nenämukoosa on oikeastaan tyypillisesti kalpea/sinertävä eikä suorastaan punertava (vaikka voikin olla) väriltään b: Yleisin komorbiditeetti (toinen sairaus) potilailla, joilla on allerginen riniitti, on astma. Jopa 80 % astmapotilaista sairastaa kroonista riniittiä, ja allergista riniittiä sairastavista noin 20-40 %:lla on astma. Allergista riniittiä sairastavalla on 2-3 kertainen elinaikainen riski sairastua astmaan verrattuna henkilöön, joka ei sairasta allergista riniittiä. Hoitamaton allerginen nuha lisää astmaan sairastumisen riskiä. d: Voi olla, jos altistuminen on ympärivuotista (esim. kotona eläin, jolle on allerginen). 6.44 Potilas on ollut tappelussa, ja saanut syvän viiltohaavan korvan eteen oikealle. Toteat hänellä totaalin perifeerisen kasvohermohalvauksen oikealla. Miten toimit? Suturoit haavan ja pyydät potilaan kontrolliin parin päivän päästä. Halvaus todennäköisimmin liittyy turvotukseen, ja hermon toiminta tulee palautumaan. Suturoit haavan ja teet potilaasta kiireettömän lähetteen erikoissairaanhoitoon. Lähetät potilaan päivystyksenä erikoissairaanhoitoon. Suturoit haavan ja aloitat profylaktisen antibioottikuurin. Solution. Vastaus c Potilaalla on totaalinen perifeerinen kasvohermohalvaus viiltohaavan yhteydessä → tämä viittaa suoraan hermovaurioon. Terävä hermon katkeaminen -&gt; tavoitteena usein välitön korjaus. Tylpissä venytysvammoissa voisi ehkä jäädä seuraamaan. 6.45 Potilaalla on kasvoissa selkeä heikkous vasemmalla suupielessä, mutta otsa rypistyy symmetrisesti. Potilaalla on: perifeerinen kasvohermohalvaus vasemmalla N. hypoglossuksen toiminnan häiriö vasemmalla N. trigeminuksen sentraalinen halvaus sentraalinen vaurio oikealla Solution. Vastaus d Aivohermon VII ylemmän mononeuronin leesiot johtavat kontralateraaliseen pareesiin kasvojen alemmissa lihaksissa. Otsan lihakset säästyvät bilateraalisen hermotuksen takia. Motorisella aivokuorella olevat kasvojen yläosasta vastaavat ylemmät motoneuronit hermottavat molempia tumakkeita, kun taas alaosasta vastaavat hermottavat vain vastakkaisen puolen tumaketta. a: Perifeerisessä kasvohermohalvauksessa (eli kasvohermotumakkeen tai sen jälkeisen CN VII vaurioituminen), jossa vika on alemmassa motoneuronissa, sekä ylä- että alakasvojen mimiikka katoaa vaurion puolella b: CN XII eli hypoglossaalihermo säätelee kielen motorista toimintaa ja leesiot sen alempaan motoneuroniin johtaa kielen deviaatioon leesion ipsilateraaliselle puolelle. Ylemmän motoneuronin vauriossa taas deviaatio suuntautuu vaurion vastapuolelle (usein ei ole kuitenkaan esillä) c: Trigeminus (CN V) hermottaa kasvojen tuntoa ja puremisen lihaksia, ei kasvolihaksia -&gt; ei suupielen roikkumista. 6.46 Mikä seuraavista EI ole indikaatio nielurisojen poistolle? Neljä nielutulehdusta vuoden sisällä Kolme ylähengitystieinfektiota puolen vuoden sisällä Toistuva nielupaise Krooninen nielurisatulehdus Solution. Vastaus b Aikuisilla nielurisatulehdukset ovat yleisin leikkauksen syy. Potilaan voi lähettää kiireettömästi leikkausarvioon, jos on toistuva akuutti nielutulehdus vähintään 3x puolen vuoden kuluessa tai 4x vuoden kuluessa tai jos on pitkäaikaisia nielutulehdusoireita yli 3kk ajan (jatkuva tai aaltoileva kurkkukipu). Nielupaiseen yhteydessä on yleinen käytäntö poistaa nielurisat aikuisilla toisen paiseen paiseen yhteydessä (lapsilla usein jo ensimmäisen yhteydessä ns. kuuman vaiheen tonsillektomiana). 6.47 Nielupaise. Kaikki muut pitävät paikkansa PAITSI: Nielupaiseen diagnostiikassa nielun palpaatio sormella, spaattelilla tai pumpulipuikolla on hyvä apu. Nielupaiseen hoito vaatii anaerobisiin bakteereihin tehoavan mikrobilääkkeen inkision tai aspiraation lisäksi. Yleinen oire nielupaiseeseen liittyen on korvaan säteilevä kipu. Nielupaiseen erotusdiagnostiikassa on muistettava lymfooma, varsinkin jos oireet ovat lievät ja hiljalleen kehittyneet. Solution. Vastaus b Kun paise avautuu hyvin ja potilas on kliinisesti hyvävointinen, ensisijainen mikrobilääke on fenoksimetyylipenisilliini (aikuiselle 1 milj IU x3/vrk), jonka kestoksi suositellaan 10 vrk. Vain jos paise ei avaudu, peritonsilliitin hoidossa katetaan anaerobiset taudinaiheuttajat laajempikirjoisella mikrobilääkkeellä (penisilliinin lisäksi määrätään aikuisille metronidatsolia 400 mg × 3/vrk) a: On hyvä tunnustella paiseen konsistenssia c: Totta d: Lymfooma voi aiheuttaa hitaasti kehittyvän toispuolisen tonsillan suurenemisen 6.48 Miten erotat perifeerisen kasvohermohalvauksen sentraalisesta? Perifeerisessä halvauksessa koko toinen puoli kasvoista on halvaantunut Perifeerisessä halvauksessa toinen kulmakarva ei nouse Perifeerisessä halvauksessa vain toinen suupieli roikkuu Perifeerisessä halvauksessa molemmat suupielet roikkuvat Solution. Vastaus a Sentraalisessa pareesissa pääasiassa todetaan vain alakasvojen lihasten pareesi -&gt; leesiosta kontralateraalinen suupieli roikkuu 6.49 Mikä on tyypillinen löydös Ramsay Huntin syndroomassa? rengasihottuma rakkulat korvan seudussa herpeskeratiitti huuliherpes Solution. Vastaus b Korvan alueen vyöruusua kutsutaan usein (tyypin 2) Ramsay Hunt -oireyhtymäksi, jolle on tyypillistä triadi: korvan kipu, rakkulat korvanlehdessä (voi myös olla suun ja nielun alueella) ja perifeerinen kasvohermohalvaus. VZV pysyy primaari-infektion jälkeen kehossa dormanttina dorsaalisissa hermoganglioissa ja aivohermoissa ja voi vuosia myöhemmin reaktivoitua iän tai muun immunosuppression myötä aiheuttaen vyöruusua (useimmiten unilateraalisesti vartalolla). Vesirokkoviruksen (VZV) reaktivaatio ganglion geniculin alueelta aiheuttaa (Tyypin 2) Ramsay Huntin oireyhtymän, jolle on perifeerisen kasvohalvauksen lisäksi herpesrakkuloita, yleisimmin korvassa. Osalle potilaista ilmaantuvat rakkulat siis vasta kasvohermohalvauksen alkamisen jälkeen ja diagnoosiksi voi ensikäynnillä tulla virheellisesti Bellin pareesi. Tämän takia potilaalle sanotaan, että on yhteydessä, jos korvan, suun tai nielun alueelle ilmenee rakkuloita tai kipua. Ramsay Huntin oireyhtymässä on usein facialishermon lisäksi vestibulokokleaarihermon affisioitumista. Ramsay-Huntin syndroomassa (korvan alueen vyöruusu) onkin oireina kasvohalvauksen lisäksi usein sensorineuraalinen kuulonlasku (jopa korvan kuuroutuminen), tinnitus ja huimaus Korvan alueen vyöruusupotilas on syytä lähettää KNK-yksikköön, varsinkin jos tilaan liittyy kasvohermohalvaus, kuulo- tai tasapainomuutoksia tai voimakasta kipua. Tärkein hoito on valasikloviiri 1gx3/vrk p.o. 7 vrk ajan. Myös glukokortikoidia käytetään (samalla tavalla kuin Bellin pareesissa 10vrk ajan), mutta tämä ei ole yhtä tärkeää ja sen näytönaste on D -&gt; voi olla käyttämättäkin, jos potilaalla on pieniäkin vasta-aiheita (esim. diabetes) 6.50 Epäilet kurkkukipuisella potilaallasi epiglottiittia. Valitse alla olevista oikea vaihtoehto: syljen nielemisen onnistuminen poissulkee epiglottiitin potilaat pyrkivät yleensä etukumaraan asentoon potilaan suunielussa on aina tulehdusmuutoksia epiglottiittiin liittyy yleensä kurkunpään alapuolisten rakenteiden turpoamista Solution. Vastaus b Kun oireet ovat voimakkaita, potilas pyrkii vaistomaisesti etukumaraan istuvaan asentoon (tripod asento), jottei turpea kurkunkansi pääsisi painumaan taaksepäin hengitystien esteeksi. a: Syljen nielemisen epäonnistuminen ja sen aiheuttama kuolaaminen on epiglottiitille tyypillistä, mutta varsinkin alkuvaiheissa syljen nieleminen kyllä vielä onnistuu c: Epiglottiitti on kurkunkannen tulehdus eikä se aina näy tulehduksena suunielussa d: Liittyy enemmänkin kurkunpään yläosien turvotus (supraglottiitti). Alaosien umpeutuminen taas on tyypillisempää pienten lasten laryngiitille (pseudokruppi). 6.51 Hätätrakeostomialla eli koniotomialla tarkoitetaan kannurustojen (cartilago arytenoidea) välistä tehtävää reittiä kaulan ihon ja trakean välillä kieliluun superioripuolelle tehtävää avausta, jolla saadaan ilmaväylä nieluun kilpiruston (cartilago thyroidea) ja sormusruston (cartilago cricoidea) väliin tehtävää ilmatieavausta alakaulalle kilpirauhasen läpi tehtävää ripeää ilmatieavausta Solution. Vastaus c Koniotomia tehdään hätätilanteessa, jossa potilasta uhkaa tukehtuminen ylähengitystie-esteen takia ja mahdollista vierasesinettä ei ole saatu poistettua ja kun intubointi tai ventilaatio maskilla ei onnistu/ole valmiutta siihen. Toimenpiteessä palpoidaan kilpiruston ja sormusruston välinen alue ja mennään lig. cricothyroideum (medianum) eli cricothyroid membrane -rakenteesta läpi yhdellä viillolla, jonka jälkeen sisälle työnnettään ohut intubaatioputki tai pieni trakeostomiakanyyli. 6.52 Kielen värinä on merkittävä kliininen löydös. Toispuoleisena oire viittaa tietyn hermon vaurioon. Minkä? hypoglossus facialis glossopharyngeus lingualis Solution. Vastaus c N. hypoglossus eli CN XII on kielen motorisesta toiminnasta vastaava aivohermo. Kielen faskikulaatioiden tautalla voi olla mm. ALS, joka on tärkein aivohermon XII alemman motoneuronin toimintaan vaikuttava sairaus. Alle olevassa videossa potilaalla on ALS:n aiheuttamat kielifaskikulaatiot. b: N. facialis on kasvolihasten aivohermo, ei kielen. Se kyllä hermottaa anteriorisen kielen makuaistia, mutta ei osallistu kielen motoriikkaan c: Makuaistista kielen takaosassa, mutta ei osallistu kielen lihasten hermotukseen d: N. lingualis on trigeminuksen n. mandibulariksen (CN V3) haara ja vastaa kielen tuntoaistista, mutta ei ole motorinen hermo 6.53 Mikä on vuotavan putkikorvan ensisijainen hoito? Putken poisto paikallispuudutuksessa ja huolellinen huuhtelu Riittävän tehokas kivun hoito Antibiootti suun kautta 5-7 vuorokautta Paikallinen antibiootti+kortisonitippa 5-7 vuorokautta Solution. Vastaus d Jos putkikorvapotilaalla todetaan ylähengitystieinfektion yhteydessä märkäistä vuotoa korvassa, voidaan diagnosoida äkillinen välikorvatulehdus (AOM). Putkikorvaan liittyvän äkillisen välikorvatulehduksen riskitekijät ovat samat kuin äkillisessä välikorvatulehduksessa, samoin patogeenit (Streptococcus pneumoniae, Haemophilus influenzae ja Moraxella catarrhalis sekä Streptococcus pyogenes). Hoitona ensisijaisesti pelkkä paikallinen antimikrobiaalitippahoito (ja yhdessä usein kortikosteroidi), esim. siprofloksasiini + hydrokortisoni tai siprofloksasiini + fluosinoloni. Tippoja käytetään 5–7 vrk:n ajan. Paikallinen hoito on tehokkaampaa kuin suun kautta otettava mikrobilääkehoito ja haittavaikutukset ovat vähäisemmät. a: Putkia ei poisteta yleensä mekaanisesti, ne poistuvat itsessään 2 vuoden sisällä epiteelimigraation takia. b: Antimikrobiaalihoito on aiheellista välikorvatulehduksessa c: Hoitoon tulee liittää suun kautta otettava antibiootti, jos lapsi on voimakasoireinen tai vuoto jatkuu yli viikon tippahoidosta huolimatta (joissain lähteissä, kuten dioissa aikaraja on 3-4pv). 6.54 Korvaoireinen potilas tulee kiireettömälle vastaanotolle. Missä seuraavista tilanteista sinun tulisi epäillä kroonista välikorvantulehdusta ja kolesteatoomaa? Potilaalla on kuulo heikentynyt toispuoleisesti. Korvakäytävään kertyy paljon vaikkua. Potilaalla on ollut toistuvasti korvan vuotamista, joka rauhoittuu tippakuurilla. Korvakäytävä on muuten siisti, mutta tärykalvon seudussa on karstaa joka ei irtoa huuhtelulla. Potilaalla on kroonista korvakipua. Potilaalla on aina flunssan yhteydessä paineen tunnetta ja kipua korvassa ja korva on joskus puhjennutkin. Solution. Vastaus b Kolesteatooma (helmiäinen) viittaa keratiinikertymään yleensä välikorvassa/kartiolisäkkeessä. Korvakäytävän tai tärykalvon ihon keratinisoituva levyepiteeli kasvaa välikorvan ja kartiolisäkkeen sisään ja muodostaa sinne luuta syövyttävän, kasvainta muistuttavan massan. Taustalla on usein reunanmyötäinen tärykalvoperforaatio, jonka kautta tärykalvon tai korvakäytävän ihon epidermistä kasvaa välikorvan puolelle. Krooninen välikorvatulehdus syntyy useimmiten jatkumona äkillisen välikorvatulehduksen jälkeen. Korva vuotaa märkää tärykalvoperforaation kautta joko jatkuvasti tai ajoittain. Äkillisen välikorvatulehduksen katsotaan muuttuneen krooniseksi, kun oireet ovat kestäneet yli 3 kk. Kroonisen välikorvatulehduksen taudinkuva on hyvin monimuotoinen ja se voidaan jakaa aktiiveihin (märkäinen krooninen korvatulehdus sekä kolesteatooma) ja inaktiiveihin tautitiloihin (tärykalvon reikä, kuuloluuketjun katkos, adhesiiviotiitti). Potilaan toistuvat vuotamiset korvasta viittaavat krooniseen välikorvatulehdukseen. Irtoamaton karsta viittaa kolestatoomaan. 6.55 Potilaalla on suukipua, knk-statuksessa huomaat limHuulen limakalvomuutosakalvolla seuraavanlaisen muutoksen. Mikä on ensisijainen diagnoosi ja hoito? Krooninen kandidoosi, hoitona laaja-alainen interventio yhteistyössä hammaslääkärin kanssa Akuutti hiivatulehdus, hoitona flukonatsoli suonensisäisesti Herpeettinen suutulehdus (Stomatitis herpetica), hoitona asikloviiri tai valasikloviiri sekä riittävä kipulääkitys Limakalvon afta, potilasinformaatio ja tarvittaessa paikallishoitotuotteiden kokeilu Solution. Vastaus d Aftat ovat suun kipeitä, pyöreitä tai soikeita haavaumia, jotka uusiutuvat vaihtelevin väliajoin ja parantuvat itsekseen 1–6 viikossa. Etiologia ei aina selvä: mm. stressi, tupakoinnin lopettaminen ja natriumlauryylisulfaattia sisältävät hammastahnat voivat laukaista. Uusiutuvat aftat voivat liittyä sairauksiin, kuten keliakiaan, stressiin, ruoka-allergiaan, vitamiinipuutteisiin, lääkkeisiin ja hormonaalisiin tekijöihin. Niitä voi esiintyä huulten sisäpinnalla, posken limakalvolla, suunpohjassa, kielessä, lakikaarissa ja jopa epiglottiksessa. Uusiutuessaan ne ilmenevät yleensä eri paikassa. Leesio on kivulias, mutta vaaraton. Hoitona käytetään mm. paikallista lidokaiinia, sekä paikallista ja systeemistä kortikosteroidia. Myös biologisia lääkkeitä kuten anti-TNF alfa vasta-aineita tutkitaan. Hyvä suuhygienia on tärkeää. Hammastahnaksi suositellaan vaahtoamatonta valmistetta. 6.56 Potilas tulee vastaanotolle tulosyyllä “nielemisvaikeus/palantunne”. Mikä alla olevista on oikein? Yli vuoden kestäneet ajoittaiset nielemisvaikeudet viittaavat vahvasti psyykkisperäiseen vaivaan. Ajoittaiset nielemisvaikeudet, jotka eivät tunnu riippuvan nieltävän ruoan konsistenssista, viittaavat ruokatorven perforaatioon tai akuuttiin epiglottiittiin. Muutamien viikkojen tai kuukausien aikana kehittynyt iäkkään potilaan hiljalleen paheneva nielemisvaikeus, johon liittyy laihtuminen, viittaa vahvasti kasvaimeen. Jos nielemisvaikeuden tunne ja palan tunne nielussa on kestänyt yli 3 kk, vaatii se jatkotutkimuksia erikoissairaanhoidossa (aina MRI-kuvaus). Solution. Vastaus c Tämä on klassinen maligniteetin hälytyskuva eli iäkäs potilas, progressiivinen oire ja laihtuminen -&gt; syöpä, kunnes toisin todistetaan a: Pitkäkestoinen ja ajoittainen oire voi olla funktionaalinen, mutta ei nyt suoraan vahvasti viittaa siihen b: Ruokatorven perforaatio ja epiglottiitti ovat äkillisiä, rajuoireisia ja usein henkeä uhkaavia -&gt; eivät aiheuta “ajoittaisia” nielemisvaikeuksia. d: Palan tunne (globus) ei todellakaan aina vaadi MRI:tä ja on usein funktionaalinen 6.57 Millä tasolla hermovaurio on sentraalisessa kasvohermohalvauksessa? hypothalamuksessa tumaketasolla aivosillassa aivorungon tumaketason yläpuolella ganglion geniculissa Solution. Vastaus c Sentraalisessa kasvohermohalvauksessa hermovaurio on tumaketason yläpuolella ja seurauksena on toisen puolen alempien kasvolihasten toiminnan heikkeneminen. Erityisesti vastakkaisen puolen suupielen jäykkä liikkumattomuus; ylemmät lihakset, kuten otsan, säästyvät bilateraalisen hermotuksen takia. Perifeerisessä kasvohermohalvauksessa hermovaurio on tumaketasolla aivosillassa tai sitä perifeerisemmin ja ja seurauksena on mm. saman puolen kasvonlihasten toiminnan heikkeneminen a: Hypothalamus ei ole kasvohermon motorisen säätelyn pääasiallinen rakenne b: Tumaketason vaurio aiheuttaa perifeerisen kasvohermohalvauksen d: Ganglion geniculi kuuluu perifeeriseen kasvohermoon ja sijaitsee canalis nervi facialiksessa temporaaliluussa. Vesirokkoviruksen (VZV) reaktivaatio ganglion geniculin alueelta aiheuttaa (Tyypin 2) Ramsay Huntin oireyhtymän, jolle on perifeerisen kasvohalvauksen lisäksi herpesrakkuloita, yleisimmin korvassa. 6.58 Millainen kuulovika on tyypillinen alkuvaiheen Menieren taudille? Toispuolinen aistimistyyppinen Molemminpuolinen aistimistyyppinen Toispuolinen johtumistyyppinen Molemminpuolinen johtumistyyppinen Solution. Vastaus a Yleensä Menieren tauti alkaa unilateraalisena (vain toisessa korvassa), mutta etenee suurella osalla bilateraaliseksi. Lähteestä riippuen n. 10-50% lopulta kehittää bilateraalisen taudinkuvan. Taudin pitkittyessä pysyviä vaurioita; tauti on siis useimmiten progressiivinen. Kuulovika jää pysyväksi, kaikkia taajuuksia koskevaksi, mutta tauti ei kuitenkaan kuurouta korvaa täysin. Ménièren tauti = idiopaattinen endolymfaattinen hydrops. Tasapainoelimen nestetilojen, peri- ja endolymfan ionipitoisuuksien ajatellaan häiriintyvän ja sen seurauksena tasapainoelimen toiminta häiriintyy kohtauksellisesti. Yleensä vain toisessa korvassa. Taudin pitkittyessä pysyviä vaurioita. Ménièren taudin diagnoosi perustuu kliiniseen kuvaan ja tyypilliset oireet voi muistaa säännöstä 4H: Huimaus (voimakas kiertohuimaus), Humina (suhina, paineen tunne korvassa), Huonokuuloisuus matalilla äänillä (sensorineuraalinen), Huonovointisuus (ja oksentelu). 6.59 Vestibulaarineuroniittiin voi liittyä… bassopään kuulonalenema sairastuneen korvan tinnitus oksentelua jatkuva suuntaa vaihtamaton vertikaalinen nystagmus Solution. Vastaus c Oksentelu ja pahoinvointi on tyypillistä vestibulaarineuriitin huimauksen yhteydessä. a: Kuulo on tyypillisesti normaali. Kuulon alenema huimauksen aikana ohjaa ajatukset sentraaliseen syyhyn (HINTS plus -testin “plus”-osa tarkoittaa kuulon testaamista bedside) b: Ei aiheuta tinnitusta; tinnitus liittyy enemmänkin harvinaiseen labyrintiittiin (samoin kuten kuulonalenema, jos syy ei ole sentraalinen). d: Vertikaalinen nystagmus on tyypillistä sentraaliselle huimaukselle 6.60 Vestibulaarineuroniittia voidaan hoitaa amoksisilliinillä beetahistidiinillä prednisolonilla Epleyn manoverilla Solution. Vastaus c Itsestäänrajoittuneisuuden takia vestibulaarineuriitin ensisijainen hoito on seuranta ja oireenmukainen hoito. Vestibulaarineuriitin akuutti vaihe helpottaa tyypillisesti itsestään n. 2-3 päivässä (jopa 1-2vk). Jonkinlainen jäännösoireisto jää usein viikkojen ja jopa kuukausien ajaksi. Alkuun tarvittaessa lyhytkestoisesti pahoinvointilääke. Tasapainoelimen toimintaa lamaavien lääkitysten, kuten pahoinvointilääkkeiden, käyttöä pyritään rajoittamaan vain lyhytkestoiseksi, jotta sentraalinen kompensaatio ei estyisi. Osastohoidon aikana pahoinvointiin tehokkaimmin vaikuttaa droperidoli (DHBP, 0,625 mg suoneen tarvittaessa toistettuna 1-3 kertaa). Ondansetronia on saatavilla myös kielenalustablettina, mikä helpottaa sen antamista pahoinvoivalle potilaalle (4 mg 1-4 kertaa vuorokaudessa). Glukokortikoidihoidon hyötyyn liittyy eräistä positiivisista tutkimustuloksista huolimatta merkittävää epävarmuutta ja suuri osa suomalaisistakin artikkeleista ottaa kannan, että glukokortikoidihoidon käyttöä ei voida pitää erityisen hyvin perusteltuna. Joskus sitä kuitenkin käytetään, toisin kuin näitä muita vaihtoehtoja. a: Vesibulaarineuriitti ei ole bakteeritauti (taustalla todennäköisesti jokin virusinfektio). b: Beetahistiiniä käytetään Menieren taudin peruslääkkeenä. d: Epleyn manööveri on posteriorisen kanavan BPPV:n ensisijainen hoito. 6.61 Tukkoinen nenä ja kurkkukipua 51-vuotias mies tulee vastaanotolle. Potilaalla ei ole allergioita eikä mitään jatkuvia nenäoireita tai toistuvia bakteeriperäisiä rinosinuiitteja aiemmassa anamneesissa. Oireet alkoivat 3 päivää sitten. Potilaalla on pientä kurkkukipua. Nenä on tukkoinen ja vuotaa enimmäkseen kirkasta eritettä. Lisäksi poskissa on paineen tunnetta. Kuumetta ei ole. Mikä seuraavista vaihtoehdoista on todennäköisin diagnoosi? Virusflunssa Krooninen polypoottinen rinosinuiitti Vasomotorinen nuha Akuutti bakteeriperäinen rinosinuiiti Solution. Vastaus a Kuulostaa ihan tyypilliseltä flunssalta. b: Ei ole viitteitä kroonisesta oireilusta. c: Ei-infektioperäinen nuha, jota laukaisee esim. hajut, stressi, lämpötilanvaihtelut… Tyypillisesti ei kuitenkaan kurkkukipua tai tällaista flunssamaista kokonaiskuvaa d: Ei viitteitä bakteeri-infektiosta (märkäisyyttä ja pitkittyneitä/uudestaan pahentuneita oireita) 6.62 Minkä pään ja kaulan alueen syövän ilmaantuvuus on eniten lisääntynyt viime vuosien aikana? kurkunpään syöpä huulisyöpä nielusyöpä kielisyöpä Solution. Vastaus c Pään ja kaulan alueen syöpien kokonaisilmaantuvuus on nousussa, mutta erityisesti tätä nostavat nielusyöpien yleistyminen. Pääasiassa nousu johtuu HPV16:n lisääntymisestä, joka on nykyään yleisin nielusyövän riskitekijä. Myös suuontelon syövät ovat vahvassa nousussa; tämäkin osittain HPV:sta johtuen (yhteys kuitenkin kiistanalainen). Huulisyöpien ja kurkunpään syöpien ilmaantuvuus on taas vähentynyt viime vuosikymmeninä. 6.63 Toteat lapsipotilaalla perifeerisen kasvohermohalvauksen ja otiitin. Miten toimit? Aloitat antibiootin ja pyydät viikon kuluttua kontrolliin. Aloitat antibiootin ja steroidin ja pyydät viikon kuluttua kontrolliin. Teet parasenteesin, aloitat antibiootin, ja pyydät viikon kuluttua kontrolliin. Teet potilaasta päivystyslähetteen erikoissairaanhoitoon. Solution. Vastaus d Kasvohermohalvauksen hoito kuuluu aina erikoissairaanhoitoon, jos sen taustalla epäillään olevan otiitti. Lasten facialispareesit tulee muutenkin lähettää aina KNK- tai lastentautien yksikköön (jotkut aikuisten facialispareesit voi hoitaa ainakin aluksi PTH:ssa, jos on suhteellisen varma, että kyseessä on Bellin pareesi). 6.64 75-vuotiaalla miehellä on alkanut vuorokautta aiemmin pyörittävä huimaus ja oksentelu. Havaitset vertikaalisen spontaanin nystagmuksen. Mikä seuraavista on ensimmäinen työdiagnoosi? hyvänlaatuinen asentohuimaus Menieren tauti pikkuaivoinfarkti vestibulaarineuroniitti Solution. Vastaus c Vertikaalinen nystagmus herättää aina epäilyn sentraalisesta huimauksesta. 6.65 Submandibulaaripatti 51-vuotias tupakoimaton mies tulee tk-vastaanotollesi pikkuhiljaa 3–4 kuukauden aikana vasemmalle kaulalle kasvaneen kyhmyn vuoksi. Palpoiden toteat vasemmassa submandibulaarirauhasessa 2.5 cm kokoisen ylimääräisen resistenssin, joka on melko aristamaton, muutoin KNK-status on normaali. Mitä teet? lähete uä-tutkimukseen tai lähete erikoissairaanhoitoon annat ohjeen juoda riittävästi ja lypsää rauhasta päivittäin kontrolli 6 kk kasvutaipumuksen selvittämiseksi amoksisilliini-klavulaanihappo tai kefaleksiinikuuri ja tulehduskipulääke 7 vrk Solution. Vastaus a 3vk sääntö: Jos potilaalla on pään tai kaulan alueen syöpään viittaava oire yli 2-3 viikkoa, hänet on ohjattava erikoissairaanhoitoon vaikka statuksessa ei olisikaan poikkeavaa. Nyt on jo selvä syöpään viittava poikkeavuus eli siis patti submandibulaarirauhasessa, joka on hitaasti kasvanut. Sitä tulee tutkia kiireellisesti enemmän eikä voi jäädä seuraamaan tai hoitamaan empiirisesti. PTH:ssa voi tehdä UÄ-tutkimuksen ja samalla ohutneulanäytteen tai lähettää potilaan suoraan 1-7vrk kiireellisyydellä ESH. 6.66 Parotiskyhmy 68-vuotias nainen on aiemmin käynyt vastaanotolla korvanedussylkirauhasen kyhmyn vuoksi. Hänet on kollega lähettänyt tutkimuksiin, joissa selviää parotisrauhasen pintalohkon 2 cm kokoinen kasvain, josta ohutneulanäytteen vastauksena pleomorfinen adenooma, ei maligneja piirteitä. Tehtävänäsi on suunnitella jatkot. Mitä teet? kontrolli 6 kk kasvutaipumuksen selvittämiseksi 7 vrk empiirinen antibioottikuuri ja kontrolli 6 kk avobiopsia diagnoosin varmistamiseksi lähete erikoissairaanhoitoon Solution. Vastaus d Pleomorfinen adenooma kattaa noin 70 % kaikista sylkirauhasten hyvänlaatuisista kasvaimista ja sijaitsee yleensä parotisrauhasessa. Oireena tyypillisesti kivuton hitaasti suureneva kyhmy sylkirauhasessa kyhmy sylkirauhasessa. Kipu ei poissulje hyvänlaatuisen muutoksen mahdollisuutta ja hidas kasvu ei poissulje malignia. Hoidetaan kirurgisella poistolla, koska malignisaatioriski. Jos kasvainta ei leikata, muutama prosentti pitkällä aikavälillä, vuosien saatossa, muuttuu syöväksi. Pleomorfisen adenooman ominaispiirre on sen uusiutumistaipumus etenkin riittämättömän kirurgisen hoidon jälkeen. Kirurgisessa hoidossa on tärkeää, että kasvain poistetaan ensimmäisen leikkauksen yhteydessä riittävin tervekudosmarginaalein. Liian niukka poisto tai kasvaimen kapselin hajoaminen leikkauksen yhteydessä lisäävät kasvaimen uusiutumisriskiä, joka on adekvaatin leikkauksen jälkeen noin 2 %. 6.67 Mikä on yleisin akuutin välikorvatulehduksen aiheuttaja? moraxella catarrhalis RS-virus virus-bakteeri sekainfektio Pseudomonas Solution. Vastaus c Näin varsinkin lapsilla. Välikorvatulehduksen taustalla on yleensä ylähengitystievirusinfektio, joka aiheuttaa korvatorven vajaatoiminnan ja sitä kautta mahdollistaa bakteerien kertymisen välikorvaan -&gt; akuutti välikorvatulehdus. a: On kyllä yksi yleisimmistä aiheuttajabakteereista. Kaksi muuta yleisintä on Haemophilus influenzeae (non-typeable) ja Streptococcus pneumoniae. b: RSV on yleinen imeväisten ja pienten lasten alempien hengitystieinfektioiden aiheuttaja. Lisäksi RSV-infektioita todetaan runsaasti myös vanhuksilla. d: Äkillisen korvakäytävätulehduksen (AOE) tavallisimmat aiheuttajabakteerit ovat Pseudomonas aeruginosa ja Staphylococcus aureus 6.68 Trakeostomiapotilaan vaikeutunut hengitys Terveyskeskuksen vuodeosastolla on syöpähoitojen jälkeen trakeostomoitu potilas. Hän on syönyt ja juonut ongelmitta viikon mittaan, hengitys on ollut vaivatonta. Äkkiä hoitaja ilmoittaa, että hengitys on vaikea ja työläs. Paikanpäällä huomaat potilaan hengitystyön selvästi korostuneeksi ja kaulalta kuuluu inspiriumin ja ekspiriumin vingahdus. Mitä teet? annan avaavaa lääkettä ja adrenaliinia avustan hengitystä maskilla happilisän kanssa poistan trakeostoomakanyylin, se on luultavasti tukkeutunut putsaan kanyyliä sen olleessa paikallaan potilaan kaulalla Solution. Vastaus d Äkillinen hengityksen vaikeutuminen viittaa vahvasti siihen, että ilma ei kulje kanyylin läpi ja tämän yleisin syy on kanyylin tukkeutuminen (limatulppa, kuivuminen, veri). Tukos saadaan usein imulla poistettua. Sisäkanyylin voi poistaa ja imeä ulkokanyylin kautta kanyyliä tyhjäksi sekä putsata sisäkanyylin. Koko kanyyliä ei tarvitse poistaa, jos nämä toimenpiteet riittävät. 6.69 7-vuotiaalla tytöllä on ollut useamman kuukauden aikana lukuisia nenäverenvuotoja. Hän on vanhempansa kanssa vastaanotollasi. Vuotoa on mahdollisesti tullut molemmista sieraimista, se on tyrehtynyt kotikonstein. Miten toimit? Jäät seuraamaan tilannetta. Vuodot eivät ole vaarallisia. Otat hyytymisverikokeita ja hemoglobiinin. Laapistat todennäköisen vuotopaikan tutkimisen jälkeen. Lähetät potilaan korvalääkärille tähystämistä varten. Solution. Vastaus c Runsaat tai häiritsevät toistuvat nenäverenvuodot voi koittaa hoitaa laapistamalla todennäköinen vuotopaikka (useimmiten Locus Kiesselbach). Tilanteen voi kontrolloida n. kuukauden päästä ja ellei laapistus auta, voi potilaan lähettää erikoissairaanhoitoon arvioon. 6.70 Mihin seuraavista välikorvan sairauksista liittyy suurin johtumistyyppinen kuulovika? Tärykalvon kookas reikä Liimakorvatauti Tärykalvon tympanoskleroosi Kuuloluuketjun katkos Solution. Vastaus d Kuuloluuketjun katkos voi aiheuttaa jopa n. 60 dB johtumistason laskun, mikä on suurin mahdollinen välikorvasairauksissa. a: Äänen johtuminen heikkenee, mutta tärykalvon liike siirtyy edelleen osittain kuuloluuketjuun → tyypillisesti n. 30 dB kuulon alenema. Samoin korvakäytävän tukkiva vahatulppa. Mikäli sinulla on normaali kuulo, voit testata 30 dB kuulovikaa tukkimalla korvakäytävän sormella tai tulpalla b: Välikorvan eritteen vuoksi johtuminen heikkenee; n. 20-30 dB; joskus jopa ad 45dB c: Pienet kalkkeumat tärykalvossa → ei yleensä ollenkaan laskua, joskus vähän 6.71 Iäkkäälle potilaallesi on sovitettu kuulokojeet. Vastaanotolla hän kertoo, että voimakkaat äänet kuulostavat häiritsevän kovilta. Mikä kuulojärjestelmän vaurio on tämän ilmiön taustalla? Sisempien karvasolujen vaurio Ulompien karvasolujen vaurio Kuulohermon vaurio Kuuloaivokuoren vaurio Solution. Vastaus b Koklean ulompien karvasolujen uskotaan liittyvän mekaanisen ääniaallon säätelemiseen sisäkorvassa (niin vahvistus kuin heikennys) Ulommilla karvasoluilla on paljon efferenttiä hermotusta. Olivocochlear bundle lähettää asetyliinikoliinivälitteisiä viestejä soluun -&gt; K+ virtaa ulos -&gt; hyperpolarisaatio -&gt; prestiinimolekyylit relaksoituvat -&gt; basilaarimembraani vedetään alas -&gt; vähentää basilaamimembraanin värähtelyä -&gt; vähentää karvasolujen aktivaatiota -&gt; vähentää äänekkäitä ääniä. Prestiinimolekyylit voivat taas jännittyä ja nostaa basilaarimembraania, jos halutaan kuulla ääniä tarkemmin (cochlear amplifier) Varsinkin ikäkuuloon (presbyacusis) liittyy ulompien karvasolujen tuhoutuminen ja sen myötä recruitment eli epämiellyttävyyskynnysten pieneneminen ja korvan dynaamisen alueen kaventuminen -&gt; Kovat äänet kuulostavat epämiellyttäviltä ja äänen vahvistaminen tai kojeen vahvistuksen lisääminen ei paranna puheen tunnistamista. Recruitment: Vaurioituneet karvasolut eivät pysty normaaliin tapaan kompressoimaan ääntä -&gt; viereiset solut ylireagoivat -&gt; äkillinen epänormaali aistitun äänenvoimakkuuden nousu. Yhteisvaikutus on se, että hiljaisia ääniä on vaikea kuulla ja kovia ääniä epämiellyttävä kuulla -&gt; kuulokojeen vahvistuksen tärkein rajoittava tekijä on epämiellyttävyys kovillä äänillä a: Varsinaisesta reseptoritoiminnasta ja äänisignaalin tuotosta vastaavat noin 3500 sisäkarvasolua. 6.72 Potilaallasi on tasainen suuritaajuinen tinnitus minkä hän kuulee pään sisällä. Missä kuuloradan alueella nykykäsityksen mukaan tinnitusääni syntyy? Sisäkorvan sisemmissä karvasoluissa Kuulohermossa Väliaivoissa Kuuloaivokuorella Solution. Vastaus d Korkeataajuuksinen tinnitus syntyy useimmiten hermoverkkojen ylivirittyneisyydestä kuuloaivokuorella, usein suhteessa puutteelliseen sisäkorvan ärsykkeeseen (esim. kuulon heikkeneminen). Joskus harvoin tinnitus voi olla objektiivista, jolloin sen voi kuulla stetoskoopillakin (tällöin ei synny aivokuorella vaan on yleensä vaskulaarisesta syystä johtuvaa). a: Sisäkorvan karvasolut → vaurio voi laukaista tinnitusärsykkeen, mutta tinnitusääni ei varsinaisesti “synny” karvasoluissa. Matalataajuinen tinnitus voi olla mm. Menieren taudin aiheuttamaa, jolloin etiologia voi olla sisäkorvassa. b: Tinnitus sinänsä syntyy aivoissa c: Tinnitus sinänsä syntyy aivoissa 6.73 Potilas alkaa korvakäytävän puhdistuksen yhteydessä yskimään. Minkä tuntohermon ärsytys saa tuolloin aikaan yskänrefleksin? N. facialis N. auricularis magnus N. vagus N. glossofaryngius Solution. Vastaus c Korvakäytävää hermottaa n. vaguksen r. auriculotemporalis. Jotkut ihmiset yskivät tahtomattaan, kun korvakäytävää siivotaan puikolla; tämä johtuu n. vaguksen stimulaatiosta (n. vagus on myös vastuussa yskärefleksistä) a: Korvakäytävän takaseinää hermottaa kyllä osittain kasvohermon sensorinen haara, mutta kasvohermo ei ole vastuussa yskärefleksistä. b: N. auricularis magnus (C2,3 eli kaulapunoksen haara) hermottaa suurimman osan korvalehdestä d: Ei osallistu korvan tuntohermotukseen, vaikka osallistuukin nielun ja kitalaen tuntoon sekä nielemis- ja kakomisrefleksiin 6.74 Mitä suuretta hälypuhetestillä mitataan? sanojen tunnistusprosenttia signaali-kohinakynnystä kuulokynnystä kuulolaitteen vahvistusta Solution. Vastaus b Hälypuhetestien avulla tutkitaan puhetunnistusta taustahälyssä. Testin tulos on hälypuhekynnys eli signaali-kohinasuhde (yksikkö dB SNR), jolla tutkittava tunnistaa oikein puolet testin puhemateriaalista. Hälypuhetesti kuvaa puheaudiometriaa paremmin suoriutumista käytännön kuunteluympäristössä. 6.75 Leukakulman muutos 41-vuotias tupakoimaton mies tulee tk-vastaanotollesi pikkuhiljaa 3-4 viikon aikana vasemmalle kaulalle kasvaneen kyhmyn vuoksi. Palpoiden toteat 4 cm kokoisen kiinteän resistenssin leukakulman alla ja lisäksi pienempiä imusolmukkeita samalla puolen kaulaa ja soliskuopassa, oikealla normaalit imusolmukkeet. KNK-status on normaali. UÄ-tutkimuksessa on epäspesifi resistenssi ja onb on lk 0, pilaantunut/riittämätön näyte. Mitä teet? nieluviljelyn perusteella suunnattu antibiootti lähete erikoissairaanhoitoon empiirinen antibioottikuuri 7-10 vrk:ta kontrolli ja uusi UÄ-tutkimus 2-3 kk Solution. Vastaus b Ohutneulabiopsia on vain suuntaa antava, väärät negatiiviset löydökset tavallisia (hyvänlaatuisen ohutneulavastauksen taustalla voi olla syöpä). Tässä tapauksessa näytteen on vielä kerrottu olevan riittämätön. Potilas, jolla on kliinisesti epäilyttävä löydös, on lähetettävä jatkotutkimuksiin ohutneulabiopsiatuloksesta huolimatta. Jos potilaalla on nyt ollut jo kuukauden ajan kyseinen patti, niin on kyllä aiheellista lähettää potilas erikoissairaanhoitoon. 6.76 Aiemmin terveellä 2- vuotiaalla lapsella ilmeni kotona ruokapöydän alla leikkiessä äkillisesti kova yskänkohtaus ja hengityksen vinkunaa. Vastaanotolle tultaessa potilas on nyt oireeton, mutta potilaan saturaatio on 91 %. Miten toimit? otat keuhkojen röntgenkuvan ja sen ollessa normaali, kotiutat hyvävointisen potilaan lapsi leikkii normaalisti, keuhkojen auskultaatiossa ei vinkunaa, seuraat seuraavaan päivään toteat obstruktion ja aloitat salbutamolin annostelun aloitat lisähapen antamisen ja lähetät potilaan päivystyksenä erikoissairaanhoitoon Solution. Vastaus d Epäily vierasesineestä. Oireet alkavat usein voimakkaalla yskänkohtauksella. Alkuvaiheessa on usein myös hengityksen vinkumista ja jopa syanoosia. Oireet kestävät muutamia minuutteja ja loppuvat, vaikka vierasesine jää bronkukseen. Äkillisesti alkanutta voimakasta yskänkohtausta ja hengitysvaikeutta on lapsella aina pidettävä vierasesineaspiraationa, ellei muuta syytä todeta. Lopullinen alahengitystievierasesineiden diagnoosi perustuu bronkospiaan, joka samalla toimii hoidollisena toimenpiteenä. Pelkkä epäilykin vierasesineestä riittää bronkoskopiaan, koska jos asiaa jää seuraamaan, niin potilaalle voi kehittyä oireettoman vaiheen jälkeen ilkeän ja vaikeahoitoisen pneumonia, jonka yhteydessä esineen poistaminen on entistä vaikeampaa. a: Thoraxkuvalla on rajallinen merkitys: se voi olla normaali tai siinä voidaan todeta atelektaasi ja emfyseemat, myöhemmin pneumonia . b: Ei riitä, vierasesine-epäily c: Vierasesine-epäily on suurempi kuin astman epäily 6.77 5kk tukkoinen nenä, poskiontelopunktio ja S. aureus kasvaa Vastaanotollesi tulee 42-vuotias mies, jolla on ainakin viiden kuukauden ajan ollut jatkuvaa nenän tukkoisuutta, liman valumista kurkkuun ja paineoireita kasvoilla, oikealla puolella hieman enemmän. Lisäksi hän kokee hajuaistin heikentyneen. Nenästeroidi on ollut viime viikot käytössä. Potilas on syönyt jo 3 antibioottikuuria oireilun vuoksi ja kokee oireet erittäin häiritsevinä. Teet potilaalle poskiontelopunktion, jonka eritteessä kasvaa staphylococcus aureus. Miten tulkitset tilanteen ja miten toimit? Kroonisen rinosinuiittin akutisoituminen. Aloitan amoksisilliini-klavullaanihappo kuurin ja suosittelen pelkkiä suolavesihuuhteluita sekä lopetan nenästeroidin lisääntyneen infektioalttiuden vuoksi Akuutti bakteeriperäinen poskiontelotulehdus. Aloitan oksasilliini antibiootin viljelymäärityksen perusteella Akuutti bakteeriperäinen poskiontelotulehdus. Aloitan empiirisesti amoksisilliini antibiootin viikoksi Krooniseen rinosinuiittiin liittyvä bakteerikolonisaatio. Jatkan paikallishoitoa ja teen lähetteen korva-, nenä- ja kurkkutaudeille Solution. Vastaus d Sama kaveri, joka oli Turun 2024 tentissä. Silloin tila oli viel äsiinä, että nenästeroidia ei ollut aloitettu ja tilanne vaikutti krooniselta rinosinuiitilta, koska kroonisen rinosinuiitin oireita ovat nenän tukkoisuus, eritteisyys, liman valuminen, kasvojen paineoireet ja hajuaistin heikkeneminen. Diagnoosi tehdään perusterveydenhuollossa ja se perustuu oireisiin ja kliinisiin löydöksiin, kuten nenän limakalvotulehdukseen, limaan ja polyyppeihin sekä rakenteellisten altistavien tekijöiden (nenän väliseinän vinous) arviointiin. Ensisijainen hoito kroonisessa rinosinuiitissa on nenään annosteltavat kortikosteroidisuihkeet ja nenän huuhtelu keittosuolaliuoksella. Potilaalle voitiin siis aloittaa terveyskeskuksessa esim. mometasonifuroaattinenäsumute. Nyt kun potilas on jo käyttänyt nenästeroidia eikä se ole auttanut. Mikäli konservatiivisista hoidoista huolimatta oireiden hallinta ei ole riittävää, voidaan potilas lähettää erikoissairaanhoitoon, jossa harkitaan sivuonteloiden tähystysleikkausta (FESS). Leikkauksessa onteloiden aukkoja laajennetaan ja tarvittaessa muita rakenteellisia ahtauksia avataan. Punktiossa kasvava S. aureus on todennäköisesti kolonisaatiota. Jos jokin bakteeri kasvaa nenässä, niin se on yleensä S. aureus, koska se kolonisoi useimmiten nareksen. a,b,c: Potilaan oirekuvassa mikään ei viittaa siihen, että kyseessä olisi akutisoitunut tilanne. 6.78 Tupakka on merkittävä pään- ja kaulan alueen syövän riskitekijä. Kuinka suuri osa suomalaisista miehistä tupakoi vuonna 2020? 10 % 15 % 20 % 25 % Solution. Vastaus b (2024 n. 10%) Vuonna 2024 taas suomalaisista 20–64-vuotiaista naisista yhdeksän prosenttia ja miehistä 11 prosenttia tupakoi päivittäin. Tämän ikäisestä väestöstä nikotiinipusseja käytti päivittäin naisista kaksi prosenttia ja miehistä kahdeksan prosenttia. 6.79 Minkä pään- ja kaulan alueen syövän ilmaantuvuus on kasvanut eniten viimeisen 10 vuoden aikana? naisten kielisyöpä miesten kurkunpäänsyöpä miesten huulisyöpä miesten nielusyöpä Solution. Vastaus d Pään ja kaulan alueen syöpien kokonaisilmaantuvuus on nousussa, mutta erityisesti nielusyövät ovat yleistymässä. Pääasiassa nousu johtuu HPV16:n lisääntymisestä, joka on nykyään yleisin nielusyövän riskitekijä. 6.80 Mikä seuraavista riskitekijöiden kombinaatioista todennäköisesti johtaa parhaaseen ennusteeseen potilaalla, jolla todetaan nielusyöpä? HPV negatiivinen ja vähän tupakoinut HPV positiivinen ja vähän tupakoinut HPV negatiivinen ja paljon tupakoinut HPV positiivinen ja paljon tupakoinut Solution. Vastaus b HPV-positiiviset syövät reagoivat onkologisiin hoitoihin hyvin, ja niiden ennuste on siksi selvästi parempi kuin muiden syiden aiheuttamien pään ja kaulan alueen levyepiteelisyöpien. Tupakoiminen tietysti laskee ennustetta. 6.81 Potilaalle on tehty totaali laryngektomia. Mikä seuraavista mahdollistaa hänelle parhaan puheen tuoton leikkauksesta toivuttuaan? ruokatorvipuhe puhevibraattori puhekommunikaattori puheproteesi Solution. Vastaus d Kurkunpääsyöpä on yksi yleisimpiä pään ja kaulan alueen syöpiä ja sen yleisimmät riskitekijät ovat tupakointi ja alkoholinkäyttö. Laajalle levinneen kurkunpääsyövän hoitona käytetään laryngektomiaa eli leikkausta, jossa koko kurkunpää poistetaan. Leikkauksen yhteydessä potilaalle asennetaan pysyvä trakeostooma, jonka kautta hän hengittää. Kurkunpään poistoleikkauksen jälkeen potilaan on mahdotonta tuottaa ääntä normaalilla tavalla. Laryngektomoitujen kurkunpääsyöpäpotilaiden puheen kuntoutukseen kuuluu vaihtoehtoisen puhetavan kuntoutus, joista yleisin on puheproteesi. Puheproteesi on lankarullan muotoinen apuväline, joka asennetaan henkitorven ja ruokatorven väliin leikkauksessa. Puheproteesi asennetaan nykyään lähes kaikille kurkunpään poistoleikkaukseen joutuville puheen tuottamisen avuksi. Tämän jälkeen potilaan on mahdollista tuottaa hyvälaatuista puhetta sulkemalla trakeostooma-aukko, jolloin ilma ohjautuu puheproteesin läpi ruokatorveen ja sieltä suuonteloon. 6.82 2-vuotias potilaasi on sairastanut akuutin otiitin 3 viikkoa sitten. Häntä on tuolloin hoidettu amoksisilliinilla. Äidin mukaan lapsi oli välillä oireeton, mutta nyt uudelleen nuhainen ja haroo korviaan. Toteat akuuttiin otiittin sopivat löydökset. Minkä antibiootin aloitat? amoksisilliini-klavulaanihappo amoksisilliini kefaklori atsitromysiini Solution. Vastaus b Ensisijaiset välikorvatulehduksen hoidossa käytettävät antibiootit ovat amoksisilliini ja amoksisilliini-klavulaanihappo. Amoksisilliinin käytön puolesta puhuvat sen kapeampi kirjo ja vähäisemmät (suolisto)haittavaikutukset amoksisilliini-klavulaanihappoon nähden. Jos se jo toimi aikaisemmin potilaalle, niin sitä voidaan yrittää uudelleen. Antibiootin valinnassa tulee ottaa huomioon lapsen kokonaistilanne sekä lääkkeen haittavaikutusprofiili ja alueellinen aiheuttajabakteerien herkkyystilanne. 6.83 Mikä on akuutin sinuiitin tavallisin orbitan alueen komplikaatio? preseptaalinen selluliitti orbitaselluliitti subperiosteaalinen absessi orbita-absessi Solution. Vastaus a Preseptaaliselluliitti on silmäluomeen rajoittuva tulehdus. Luomi ja silmän ympärysiho on punoittava, kuumoittava ja turvonnut, ja siinä voi olla märkäkertymää tai ihonekroosia. Syynä on useimmiten luomihaavasta lähtenyt tulehdus vamman tai luomikirurgian jälkeen, mutta voi olla lähtöisin myös sinuiitista, tulehtuneesta luomirakkulasta tai kyynelpussista. Potilaalla voi olla lievää lämpöä. Tulehdusarvot (CRP, B-Leuk) ovat lievästi tai kohtalaisesti koholla. Hoitona systeeminen mikrobilääkehoito useimmiten p.o. aikuisille ja yli 5-vuotiaille lapsille 7 vrk:n ajan. Alle 5-vuotiaat lapset ja MRSA-kantajat kuuluvat erikoissairaanhoidon arvioon päivystyksellisesti b: Orbitaselluliitti tarkoittaa silmäkuoppaan ulottuvaa tulehdusta. Tulehdus voi levitä silmäkuoppaan ympäröivistä kudoksista, useimmiten nenän sivuonteloista, harvemmin hampaista tai luomitulehduksesta. Se voi olla lähtöisin myös kyynelpussin tai -rauhasen tulehduksesta tai silmän sisäisestä tulehduksesta. Oireena turvotus ja punoitus silmäluomien alueella kuten preseptaaliselluliitissa, mutta mukana on aina myös silmälöydöksiä. Näkö on usein alentunut, silmä työntyy eteenpäin (proptoosi), silmäkuoppa on pinkeä, ja silmänpaine voi nousta. Silmässä voi näkyä relatiivinen afferentti mustuaisdefekti. Silmän liikkeet aristavat ja ovat rajoittuneet, ja potilas näkee kaksoiskuvia. Potilas on usein kuumeinen, ja tulehdusarvot ovat aina selvästi suurentuneet. Orbitaselluliitti on näköä, joskus jopa henkeä uhkaava tilanne, joka vaatii päivystyksellistä hoitoa erikoissairaanhoidossa. Tulehdus voi olla hengenvaarallinen, mikäli se leviää silmäkuopan kärjen kautta aivojen kovakalvon lokeroveriviemäriin (sinus cavernosukseen) aiheuttaen siellä tromboosin. Orbitaselluliitin epäily on aihe päivystyslähetteeseen sairaalaan, jossa silmä-, korva- ja lastenlääkärin konsultaatiot sekä kuvantamistutkimukset (TT tai MK) ovat välittömästi saatavilla. Perusterveydenhuollosta aikuispotilaat lähetetään ensisijaisesti korvalääkärille ja lapsipotilaat lastenlääkärille. Tarvittaessa konsultoidaan silmä- ja infektiolääkäreitä. Hoitona on laajakirjoinen laskimonsisäinen mikrobilääke osastolla. Märkäpesäkkeet avataan herkästi kirurgisesti. c: Sinuiittien vakavimpia komplikaatioita ovat silmäkuopan (orbitan) ja kallonsisäiset tulehdukset. Osalle orbitaselluliittipotilaista kehittyy märkäpesäke, yleensä periostin alle. Tämä näkyy kliinisen kuvan nopeana ja selvänä huononemisena. Aikuisilla märkäpesäke on usein avattava kirurgisesti, mutta lasta voidaan yleensä hoitaa konservatiivisesti osastoseurannassa. d: Orbitaselluliitti voi aiheuttaa absessin orbitaan 6.84 3-vuotiaalla Maijalla on ollut 3 vrk kurkku kipeä, kuumetta, nuhaa ja ripulia. Kliinisessä statuksessa toteat suuret, katteiset nielurisat, nenässä sameaa eritettä ja silmissä punoitusta. Mikä seuraavista on todennäköisin sairauden aiheuttaja? streptococcus pyogenes adenovirus koronavirus Epstein-Barr virus Solution. Vastaus b Adenovirus on yleisin nielutulehduksen aiheuttaja alle 5-vuotiailla. Sille on myös tyypillistä ripuli ja konjunktiviitti, kuten nyt myös potilaallamme. a: A-ryhmän streptokokki on yleisin bakteeri, joka aiheuttaa nielutulehdusta, mutta se on harvinainen pienillä lapsilla. c: Voisi aiheuttaa, mutta adenovirus on yleisempi tämänlaisen taudinkuvan aiheuttaja d: Yleisempi teineillä ja nuorilla aikuisilla. Pienillä lapsilla infektio on yleensä oireeton. 6.85 Arvioi kuuloa Tutkit iäkästä potilasta vastaanotollasi. Potilas ja valittaa huonoa kuuloa, kuitenkin puhelimessa hän on vielä kuullut. Tärykalvostatus on normaali, W ei lateralisoidu ja R +/+. Teet vielä puhe- ja kuiskauskuulon tutkimisen ja toteat, että potilas ei kuule puhetta yli 1 m päästä. Pyydät seuraavaksi audiogrammin. Millä tasolla oletat potilaan kuulon keskimäärin olevan mittauksessa? noin 30 dB noin 40 dB noin 50 dB noin 80 dB Solution. Vastaus c Hyvä muistisääntö on, että normaalin puheen voimakkuus on n. 60 dB SPL ja kuiskauksen voimakkuus n. 30 dB SPL metrin etäisyydeltä korvasta. Näitä arvioimalla voi nopeasti testata kuuloa vastaanotolla/bedside. 6.86 Mihin sairauteen alla olevassa audiogrammissa näkyvä kuulovika liittyy todennäköisimmin? tärykalvon reikä alasimen pitkän haarakkeen katkos vaikkutulppa korvakäytävässä otoskleroosi Solution. Vastaus d Otoskleroosi (otospongioosi) on luisen sisäkorvan pesäkkeinen sairaus, jonka etiologia on tuntematon. Pesäkkeen yleisin esiintymispaikka on soikean ikkunan seutu ja jalustin ns. luutuu kiinni soikeaan ikkunaan. Tärkein oire on (70–80 %:ssa molemminpuolinen) konduktiivinen kuulovika, joka johtuu jalustimen luutumisesta soikeaan ikkunaan, eikä ääni välity enää normaalisti kuuloluuketjusta sisäkorvaan. Tauti on yleisempi naisilla kuin miehillä (2:1). Se ilmenee tavallisesti 30–40 vuoden iässä. Potilaalla on audiometriassa todettavissa oikean korvan lieväasteinen konduktiivinen kuulovika. Luujohtokäyrässä on todettavissa otoskleroosille tyypillinen ns. Carhartin kuoppa, jossa kuoppamainen aleneminen on maksimissaan 2 000 Hz:n kohdalla. Otoskleroosiin liittyy usein kombinoitunut kuulovika, jolloin sekä ilma- että luujohtokäyrä laskevat. Pienillä taajuuksilla on kuitenkin selvä ero ilma- ja luujohtokäyrien välillä (kuten tässäkin ero on suurempi). 6.87 Mihin sairauteen alla olevassa audiogrammissa näkyvä kuulovika liittyy todennäköisimmin? meluvamma ikäkuulo synnynnäinen kuulovika krooninen korvatulehdus Solution. Vastaus c U:n muotoinen (ns. cookie-bite hearing loss) sensorineuraalinen kuulonalenema viittaa tyypillisesti perimään liittyvään syyhyn. Yleisin aiheuttaja on TECTA-geenin mutaatio, joka häiritsee membrana tectorian kehittymistä sisäkorvassa -&gt; keskitaajuuksien kuuleneminen heikkenee. 6.88 Mihin sairauteen alla olevassa audiogrammissa näkyvä kuulovika liittyy todennäköisimmin? otoskleroosi tärykalvon reikä Menieren tauti vestibulaari schwannooma Solution. Vastaus c Tyypillinen Menieren aiheuttama kuva audiogrammissa on matalilta frekvensseiltä alkava fluktuoiva sensorineuraalinen kuulovika, joka progressoituu “huipulliseksi” eli sekä matalia että korkeita taajuuksia affisioivaksi ja lopulta tasaiseksi kaikkia frekvenssejä kattavaksi. Toinen korva on yleensä ainakin aluksi pahempi, mutta tila etenee suurella osalla (n. 10-50%) bilateraaliseksi. 6.89 Epäilet lapsella toimenpidettä vaativaa kitarisahypertrofiaa. Mikä seuraavista sopii epäilyysi? Kuorsaus Inspiratorinen stridor Korvakipu Toispuoleinen nenän tukkoisuus Solution. Vastaus a Lapsilla tavallisimpia nielurisojen leikkausaiheita ovat risahypertrofiaan liittyvät obstruktiiviset oireet. Yleisin ilmentymä on unenaikaiset hengityshäiriöt, kuten uniapnea ja jatkuva kuorsaus. 6.90 Nuhaa ja paineoireita Vastaanotollesi tulee 43-vuotias nainen, jolla on ollut 2vrk ajan nuhaa ja kurkkukipua, mutta ei kuumetta. Potilas tuo esiin paineoireet molemmissa poskipäissä etenkin kumartuessa eteenpäin. Statuksessa toteat nenän limakalvot turpeiksi ja nenäontelossa kirkasta sitkeää limaa. Kasvojen alueella ei ole turvotuksia. Tutkit potilaan vielä Sinuscanilla, jossa toteat kaksi korkeahuippuista käyrää 1cm ja 4,5cm kohdalla. Mikä on todennäköinen diagnoosi ja kuinka hoidat potilaan? Löydös viittaa bakteeriperäiseen akuuttiin sinuiittiin, aloitat nenästeroidisumutteen ja antibiootiksi amoksisilliinin 500mg x3, 7vrk kuuri Löydös on normaali, kyseessä komplisoitumaton ylähengitystietulehdus ja ohjeistat oireenmukaisen hoidon. Löydös viittaa mahdolliseen limakalvoturvotukseen poskionteloissa, aloitat nenästeroidisumutteen ja ohjeistat oireenmukaisen hoidon. Löydös viittaa molemminpuoliseen poskionteloiden kystaan, aloitat nenästeroidisumutteen ja teet lähetteen 8-30vrk kiireellisyydellä KNK:lle. Solution. Vastaus c Oireet, status ja Uä tukevat turvotusta poskionteloissa virusperäisen flunssan yhteydessä. Flunssan yhteydessä aikuisilla esiintyy nenän tukkoisuutta, eritystä ja sivuonteloiden paine- ja kipuoireita, jotka useimmiten paranevat itsestään eivätkä yleensä vaadi aktiivista hoitoa. Lieväoireiset sivuontelopotilaat näyttävät hyötyvän kortikosteroidista parhaiten. a: Ei ole märää osoitettavissa -&gt; ei akuuttia bakteerisinuiittia -&gt; ei antibioottia b: Oireenmukainen hoito kyllä varmaan riittäisi, mutta steroidisumutteesta voi olla hyötyä d: Ei ole viitteitä kystasta 6.91 Teet potilaalle tympanometrian. Tuloksena on kuvan mukainen käyrä. Mistä voi olla kyse? Välikorvatulehdus Avoin korvatorvi Tukkeutunut tympanostomiaputki Korvakäytävän tulehdus Solution. Vastaus a Tasaisen (B-tyypin) käyrän takana on useimmiten erite välikorvassa. Tasainen käyrä voi myös merkitä epäonnistunutta mittausta (tulppa ei ole tiivis) tai reikää tärykalvossa. Tällainen tulos saadaan myös, jos tärykalvossa on avoin tympanostomiaputki. 6.92 9-vuotiaalla pojalla on ollut kuukausien mittaan useita nenäverenvuotoja vuoronperään molemmista sieraimista. Poika on vanhempansa kanssa ajanvarausvastaanotolla tästä syystä. Nenä ei tällä hetkellä vuoda. Kuinka toimit? Juveniili angiofibrooma on todennäköinen diagnoosi toistuvassa molempien sierainten vuodossa. Lähetän lapsen korvalääkärille jatkotutkimuksiin kiireellisyydellä 1-7 päivää. Lapsilla vuotopaikka on yleensä nenän etuosassa. Tutkin lapsen ja laapistan molemmat Locus Kieselbachit. Sovin kontrollikäynnin tai soiton 1 kk päähän. Tutkin potilaan ja laapistan todennäköisen vuotopaikan jommalta kummalta Locus Kieselbachilta. Sovin kontrollikäynnin 1 kk päähän; silloin tarvittaessa toisen puolen käsittely. Toistuvat vuodot voivat olla merkki hyytymishäiriöstä. Ohjelmoin verikokeita ja jään seuraamaan tilannetta. Solution. Vastaus c Runsaat tai häiritsevät toistuvat nenäverenvuodot voi koittaa hoitaa laapistamalla todennäköinen vuotopaikka (useimmiten Locus Kiesselbach). Tilanteen voi kontrolloida n. kuukauden päästä ja ellei laapistus auta, voi potilaan lähettää erikoissairaanhoitoon arvioon. a: Juveniili angiofibrooma (angiofibroma juvenilis) on pääsääntöisesti puberteetti-ikäisillä pojilla esiintyvä hyvänlaatuinen kasvain, jonka etiologiaa ei täysin ymmärretä. Se alkaa tavallisesti nenän takaosan sivuseinämän kudoksesta, lähellä arteria sfenopalatinaa. Ensimmäisiä oireita ovat nenän tukkoisuus, nenäverenvuoto sekä välikorvaoireet (korvien lukkoisuus, kipu) korvatorven tukkeutumisen seurauksena. Jos murrosikäisellä potilaalla ilmenee edellä mainittuja oireita, juveniili angiofibrooma on otettava huomioon. Vaikka kasvain on hyvänlaatuinen, se voi syövyttää ympäröiviä rakenteita ja edetä kallon sisälle, jolloin se voi painaa aivohermoja. Tyyppioireina ovat tuolloin näköoireet (näön heikkeneminen tai kaksoiskuvat) näköhermon puristuksen seurauksena. b: Samalla kertaa voi laapistaa vain toisen puolen nenästä. Nenän väliseinän molempia puolia ei saa laapistaa samalla kertaa, koska vaarana on rustonekroosi ja sen seurauksena reikä nenän väliseinässä. d: Toistuvat nenäverenvuodot ovat yleisiä ilman hyytymishäiriötäkin. 6.93 73-vuotiaalla miehellä on pari kolme kertaa vuodessa toistuvia akuutteja externiotiitteja. Muuten ei korvaongelmia ja kuulon kokee hyväksi. Mitä hoidossa tulee huomioida? Kyseessä voi olla korvakäytävän ihon maligniteetti. Lähetän potilaan kertaalleen korvalääkärille hyvää statusta ja otomikroskopiaa varten. Taustalla voi olla krooninen externiotiitti, ihon ärsytystila. Iho kannattaa hoitaa hyvään tasapainoon kostuttavalla ihoöljyllä ja miedoilla kortisonituotteilla. Otiitit ajoittuvat luultavasti allergiakauteen. Hoidoksi kannattaa ohjelmoida ihoa rauhoittamaan ja korvatorvien toimintaa edistämään antihistamiini ja kortisoninenäsuihke. Infektioita ei esiinny kovin usein, joten hyvä akuutin infektion hoito riittää: korvan huuhtelu ja imukuivaus sekä antibioottikortisonitippa tai Otiborin-tippa infektion asteesta riippuen. Solution. Vastaus b Viittaa toistuvaan ärsytys-/ihoperäiseen ongelmaan, ei vaaralliseen taustasairauteen. Toistuvat externiitiitit iäkkäällä potilaalla johtuvat hyvin usein korvakäytävän kuivasta ja hauraasta ihosta sekä ihon suojan heikkenemisestä. Perushoito on avain: säännöllinen kostuttava ihoöljy ja tarvittaessa mieto paikalliskortisoni. Pumpulipuikkojen ja turhan huuhtelun välttäminen on myös tärkeää. a: Korvakäytävän maligniteetti on todella harvinainen ja aiheuttaa usein jatkuvia oireita (ei harvakseltaan kuten tässä). c: Korvatorven toiminta vaikuttaa välikorvaan, ei korvakäytävään. d: Tämä akuuttihoito ei ota kantaa siihen, miksi infektiot toistuvat. Ihon kunnon parantaminen on tärkeää tulehdusten ehkäisemisessä. 6.94 Krooninen korvakipu 62-vuotias nainen, tulee kiireettömälle vastaanotolle. Hän on juuri eläköitynyt ja tekee paljon käsitöitä. Oikeassa korvassa on jo vajaan vuoden ajan tuntunut kipua aika usein ja erityisesti iltaisin. Tärykalvo näyttää mielestäsi terveeltä ja liikkuu hyvin. Mikä seuraavista on epätodennäköisin syy korvakivulle? a.Niska-hartiaseudun lihaskireydet b.Leukanivelen kipu c.Krooninen välikorvatulehdus d.Bruksismi Solution. Vastaus c Tärykalvo näyttää siistiltä ja liikkuu hyvin -&gt; välikorva on todennäköisimmin eritteestä vapaa -&gt; ei ole kroonista välikorvatulehdusta. Potilaan krooniset korvakivut todennäköisesti johtuvat heijastekivusta erityisesti leuasta tai niska-hartiaseudulta. 6.95 Potilas tulee vastaanotolle tulosyyllä “nielemisvaikeus/palantunne”. Missä tilanteessa potilas kannattaa ohjata korvalääkärin arvioon? a.Nielemisvaikeus ja palan tunne liittyy kiinteiden nielemiseen ja paikantuu alanieluun, oireet ovat pahentuneet hiljalleen muutamien kuukausien aikana. b.Palan tunteeseen liittyy ylävatsakipua, kuiva yskä ja äänen käheysvaivaa. c.Kaulan palpaatiossa henkitorven päällä tuntuu potilaan nielaistessa ylimääräistä d.Nielemisvaikeus liittyy ensisijaisesti nesteisiin ja potilaalla on lisäksi puhevaikeutta ja kaksoiskuvia Solution. Vastaus a Viittaa alanielun alueen tuumoriin. b: Viittaa eniten refluksiin c: Yleistä, ei suoraan viittaa tuumoriin. Yleensä taustalla on lihasten supistuminen nielaistessa. d: Viittaa neurologiseen ongelmaan 6.96 Potilaan kaulan alueelle, m. sternocleidomastoideuksen eteen on kehittynyt punoittava vähäisesti fluktuoiva turvotus ja punoitus voimakkaan nielukivun yhteydessä. Potilaalla on myös vaikeutta kääntää päätään. Epäilet kyseessä olevan lymfadeniitti parafaryngeaalinen paise vena jugularis internan tromboosi ilmaemfyseema Solution. Vastaus b Tässä kuvauksessa on useita syvän kaulan infektion hälytysmerkkejä (infektio voimakkaan nielukivun yhteydessä ja vaikeutta kääntää päätään). Todennäköisesti kyseessä on parafaryngeaalinen paise. a: Lymfadeniitti on yleensä aristava suurentunut imusolmuke. Ei aiheuta selkeää kaulan liikerajoitusta. c: Lemierren oireyhtymä tarkoittaa infektiivistä tromboflebiittia v. jugularis internassa ja yleensä kehittyy bakteriellin faryngiitin ja syvän kaulainfektion (esim. juuri parafaryngeaalisen tai retrofaryngeaalisen absessin) komplikaationa. Ilmenee kipuna ja arkuutena kaulalla. On harvinaisempi komplikaatio ja kehittyy yleensä myöhäisessä vaiheessa. d: Ilmaemfyseema tuntuisi krepitaationa, ei suoraan fluktoivana. 6.97 50-vuotiaalla naisella toistuu pari kertaa kesässä märkäinen korvakäytävätulehdus. Joskus kivulias tulehdus on iskenyt myös etelänmatkalla. Muuten korvat ovat oireettomat. Miten hoidat? Infektioita ei ole kovin usein. Akuutit tulehdukset hoidetaan viikon Ciproxin-Hydrocortison -tippakuurilla. Mahdollinen pseudomonas hoituu myös tällä kuurilla. Ohjelmoit korviin vesisuojauksen ja ennaltaehkäisyyn kesän ajaksi ja etelän lomille Otiborin-tipan parina iltana viikossa, etenkin sauna- ja uintireissujen jälkeen. Aloitat krooniseen externiotiittiin Hydrocortison voiteen ohuelti korvakäytävän suulle parin viikon jaksoissa syklisesti tauottaen. Lähetän potilaan korvalääkärin arvioon toistuvien infektioiden takia, jotta perussyy saadaan selville Solution. Vastaus b Toistuvat kesäiset externiitit johtuvat usein kosteudesta korvakäytävässä ja siten ihon suojapinnan häiriintymisestä ja bakteerien (etenkin Pseudomonas) lisääntymisestä. Paras hoito on estää tulehdus ennen kuin se alkaa -&gt; vesisuojaus tärkeintä. Otiborin (boorihappo ja etanoli) voi auttaa estämään bakteerikasvua lomilla. a: Kyllä infektioita on aika usein. c: Kroonisen externiotiitin oireita on jatkuva kutina ja oireita myös tulehdusten välillä; tässä korvat ovat oireettomat infektioiden välissä. d: Infektioiden perussyy on tässä suhteellisen selkeä eikä ole epäilyä mistään maligniteetista tai ihosairaudesta 6.98 Kutinaa korvissa ja atopiaa 27-vuotiaalla lääketieteenopiskelijalla on kutinaa molemmissa korvakäytävissä. Hänellä on siitepöly allergiaa ja atopiaa, muuten perusterve. Korvakäytävien iho on punoittava, mutta muuten siisti. Käytävissä on vähäisesti kuivaa hilseilevää vaikkua. Välillä korvat kipeytyvät ja tuntuvat kosteilta, mutta varsinaisia märkiviä tulehduksia ei ole ollut. Miten hoidetaan? Aloitetaan antihistamiini todennäköisen allergisen ekseeman hoitoon. Aloitetaan ihoöljy korvakäytäviin ja hydrocortisonvoide ohuelti korvakäytävien suulle. Otiborin-tippakuuri viikoksi eradikoimaan tilannetta ylläpitävä mikrobifloora. Otiborin-tippakuuri viikoksi eradikoimaan tilannetta ylläpitävä ekseemaiholla yleistymään päässyt sienifloora Solution. Vastaus b Vaikuttaa krooniselta korvakäytävän tulehdukselta/ekseemalta. Kutinaa helpottaa parhaiten paikallinen kortikosteroidivalmiste joko tippana tai voiteena. Iho on yleensä kuiva kroonisessa tulehduksessa, joten lisäksi ohjeistetaan usein korvaöljyn käyttö (otitis externan paikallishoidossa noudatetaan yleisiä dermatologisia periaatteita: akuutissa (kosteassa) vaiheessa kostea hoito, kroonisessa (hilsehtivässä) vaiheessa rasvainen hoito). a: Korvakäytävän ekseema ei todennäköisesti ole allergiavälitteinen c ja d: Ei merkkejä infektioista. Krooninen korvakäytävätulehdus on yleensä ihon inflammatorinen ongelma, ei infektio. Jos kuitenkin on eritettä, niin otetaan bakteeri- ja sieniviljelyt. 6.99 Milloin externiotiitista kannattaa ottaa viljely? Aina, jotta hoito voidaan kohdistaa oikeaan taudinaiheuttajaan. Aina, jotta lääkitys voidaan vaihtaa kohdistetusti, jos hoito ei näytä tehoavan. Kun korvakäytävässä havaitaan silmämääräisesti sienikasvua. Harkinnanvaraisesti hankalassa tai toistuvassa taudinkuvassa. Solution. Vastaus d Esim. tulehduksen pitkittyessä merkittävästi -&gt; paikallishoitoa muutetaan ja suunnataan viljelyvastausten mukaisesti. a, b: Tärkein akuutin korvakäytävätulehduksen (AOE) hoito on alkuun korvakäytävän atraumaattinen puhdistus (ensin imulla, sitten huuhtelemalla keittosuolaliuoksella* ja lopuksi imukuivaamalla) ja kotiin annetaan korvatippoja. Lievässä tulehduksessa, jossa ei ole korvakäytävän turvotusta, voi riittää riittää esim. boorihappo-etanolikorvatipat eikä edes tarvitse kohdistettuja antibiootteja. Mikäli akuutti tulehdus ei parane nopeasti, on syytä tarkentaa esitietoja ja suorittaa lisätutkimuksia. Korvan tutkimuksella poissuljetaan tärykalvoreikä, tärykalvon tai korvakäytävän ihon granulaatiokudos. Korvakäytävään jäänyt tippasakka tai tippojen aiheuttamat allergiset ja toksiset reaktiot (säilytysaineet, neomysiini) aiheuttavat kutinaa, mikä taas voi johtaa korvan jatkuvaan raapimiseen. Pitkäkestoinen antibiootti-steroidi- tippahoito voi altistaa myös sienitulehduksille. c: Sieni-infektioissa voi myös riittää vain huolellinen puhdistus ja esim. boorihappo-etanolitipat. Vaikeammassa infektiossa voidaan käyttää sienilääkkeitä ja vasta tarvittaessa otetaan viljelyt. 6.100 Tukkoinen nenä 35-vuotiaalla miehellä on ollut nenän vaihtelevaa tukkoisuutta useita kuukausia. Ei infektioita tai todettuja allergioita. Ei tupakointia tai nenävenevuotoja. Oikean sieraimen tulkitset normaaliksi. Vasemmassa sieraimessa on seuraavanlainen näkymä. Muu knk-status normaali, peilaamiset eivät onnistu. Mitä johtopäätöksiä teet? Septumissa on deviaatiota ja alaosassa ahtauttava crista. Potilas hyötyisi septoplastiasta ja kannattaa lähettää kiireettömästi knk-arvioon. Sieraimessa näkyy tyypillinen kalpea polyyppi. Polypoosi ahtauttaa nenähengitystä. Kannattaa aloittaa nenäkortisonisuihke ja lähettää potilas kiireettömästi korvalääkärin arvioon Näkyvillä on tavalliset rakenteet. Tukkoisuus liittyy limakalvojen toimintaan. Tarkennat anamneesia ja teet mahdollisesti hoitokokeilun kostuttavilla nenäsuihkeilla. Sieraimessa pilkottaa juveniili angiofibrooma, myöskään maligniteettia ei voida poissulkea. Lähetät potilaan kiireelliseen jatkohoitoarvioon knk-lääkärille. Solution. Vastaus c Kuvassa näkyy oikealla siisti alakuorikko ja sen päällä siisti kiiltävä keskikuorikko. Vasemmalla septum näyttää siistiltä. Limakalvot ovat jokseenkin kuiva -&gt; hoitokokeilu kostuttavilla suihkeilla. Nenän vaihteleva tukkoisuus voi viitata nenäsykliin, jossa nenäkäytävät hengittävät vuorotellen (turpeus vaihtelee), n. 1–4 t:n sykleissä, jolloin tukkoisemman puolen limakalvo toipuu ilmavirran aiheuttamasta rasituksesta. a: Septum näyttää suorahkolta b: Kalpea “polyyppi” on keskikuorikko, se on normaali rakenne d: Ei ole todettavissa angiofibroomaa 6.101 20-vuotiaan naisen pitkään ollut lävistys on akuutisti punoittava, arka ja turvonnut. Yleisoireita ei ole. Miten hoidat? Kyseessä on viivästynyt vierasesinereaktio, joka rauhoittuu korun poiston myötä. Kyseessä on viivästynyt herkistyminen nikkelille. Tilanne rauhoittuu korun poiston myötä. Kyseessä on lävistyksen infektoituminen. Hoitona on korun poisto, haavan puhdistus ja ciprofloksasiini-kuuri. Kyseessä on lävistyksen infektoituminen. Hoitona on haavan puhdistus ja kefexin-kuuri. Solution. Vastaus c Pitkään ollut lävistys ja nyt tulehduksen merkkejä -&gt; infektioepäily ensisijaisesti. Koru tulee poistaa ja infektio hoitaa. 6.102 Huimausta 55-vuotias nainen on aiemmin kärsinyt pyörittävistä huimauskohtauksista sängyssä kylkeä kääntäessä. Nyt oire on ollut hankalampana viikon ajan. Asentoa muuttaessa maisema pyörii ja tulee pahoinvointia hetkiseksi. Kävellessä on keinuttava olo ja tasapainon epävakautta. Mistä on kyse? Menieren tauti ikääntymiseen liittyvä sekatyyppinen huimaus vestibulaarineuriitti hyvänlaatuinen asentohuimaus Solution. Vastaus d Vain hetken kestävä huimaus asennonmuutosten yhteydessä viittaa vahvasti hyvänlaatuiseen asentohuimaukseen. Käytännössä huimausoireet pahenevat päätä liikuttaessa riippumatta huimauksen etiologiasta, mutta BPPV:lle on tyypillistä &lt;1-2min kestävät huimauskohtaukset, jotka laukaisee pään liikuttaminen ja paikallaan pysyessään tila on paljon oireettomampi. Muut näistä aiheuttavat jatkuvaa ja pidempikestoista huimausta (Menieren taudin kohtaukset 20min-12 tuntia ja vestibulaarineuriitissa päiviä). 6.103 Mitä teet jos nenäverenvuoto on runsasta ja laapistus ei onnistu esim. vuoto tulee jostain taaempaa? Puudutat nenää uudestaan ja yrität uudestaan laapistaa Laitat potilaalle takatampoonin virtsakatetrilla Puristat potilaan nenää ja laitat jääpussin potilaan hartioille Puudutat nenän, ja laitat etutampoonin Solution. Vastaus d Jos vuoto jatkuu tai se on ollut runsasta tai mikäli vuoto tulee nenän takaosista, eikä vuotokohtaa pystytä identifioimaan, tehdään etutamponaatio. Siinä käytetään sulamattomia tamponeja, joiden pituus on 8–10 cm. Ne voidaan rasvata, jolloin ne menevät nenään helpommin. Sulavat tamponit yksinään eivät yleensä ole tarpeeksi jämäköitä hoitamaan merkittävää vuotoa. Nenässä tamponit kostutetaan keittosuolalla tai traneksaamihapolla, jolloin ne turpoavat ja pehmenevät. Tamponin annetaan olla paikallaan yleensä kolme päivää. Nenään saadaan aikaan hallittu infektio, joka trombosoi vuotaneen suonen tukkoon. Mikrobilääkeprofylaksi on perusteltua, jos potilaan puolustuskyky on selkeästi alentunut esim. sepsiksen, tehohoidon tai leukopenian vuoksi. Hyväkuntoinen etutamponoitu potilas ei tarvitse sairaalahoitoa. a: Laapistus ei onnistu, tarvitaan muuta b: Takatamponaatio tehdään, jos vuoto ei tyrehdy etutamponaatiolla. Toimenpide on harvoin tarpeen ja tehdään yleensä erikoissairaanhoidossa. c: Hyvää ensihoitoa jo ennen laapistustakin, mutta tämä ensiapu ei riitä ainoaksi vaikeammissa vuodoissa 6.104 Papalle sisäkorvaistute Pidät terveyskeskusvastaanottoa ja luoksesi saapuu 72-vuotias potilas, jolla on hyvässä hoitotasapainossa oleva sepelvaltimotauti sekä verenpainetautia ja hyperkolesterolemiaa. Potilaalla on ollut kuulokojeet käytössä nyt 7-vuotta. Viimeisempien vuosien aikana kokee, ettei kojeista huolimatta pärjää. Potilas oli lehdestä lukenut sisäkorvaistutteesta ja toivoisi ainakin tällaisen selvittelyn mahdollisuutta. Miten vastaat? Potilaan ikä on este sisäkorvaistuteleikkaukselle, kerrot tämän ja kannustat terveellisiin elämäntapoihin Kannustat käyttämään kojeita ja toteat, ettei peruskunto riittäisi leikkaukseen Epäilet ennemmin sentraalista keskushermoston prosessia puheen ymmärtämisen taustalla ja suosittelet potilasta neurologisiin selvityksiin ensin Teet lähetteen KNK:lle sisäkorvaistuteajatuksella Solution. Vastaus d Sisäkorvaistutteelle ei ole valtakunnallisia leikkauskriteerejä, mutta istutetta harkitaan, jos kuulokojeilla ei saada potilaalle riittävän hyvää toiminnallista kuuloa. a: Sisäkorvaistutteelle ei ole ikärajaa b: Potilaan peruskunto vaikuttaa ihan hyvältä; käytännössä kaikilla on hypertensiota ja -kolesterolemiaa ja potilaan sepelvaltimotauti on hyvässä hoitotasapainossa. c: Ei ole syytä epäillä; kuulo todennäköisesti vain laskenut sen verran, että kojeet eivät enää riitä 6.105 Kuinka suuri voi enimmillään olla tärykalvon reikään liittyvä johtumistyyppinen kuulovika? 20 dB PTA 30 dB PTA 40 dB PTA 50 dB PTA Solution. Vastaus d Mallivastauksissa vastaus on 30 dB, mutta suurimmassa osassa lähteitä kuulonalenema vaihtelee mitättömästä aivan maksimissaan 50 dB asti. Yleensä alenema on n. 20-30 dB. 6.106 Tympanometria 3v lapsi tulee vastaanotollesi korvakontrolliin 3kk sitten sairastetun välikorvan tulehduksen jälkeen. Lapsi on hyvävointinen ja vanhemmat epäilevät että lapsi kuulisi ajoittain huonosti. Korvastatus jää epävarmaksi. Teet tympanometrian ja saat alla olevan käyrän. Mitä teet? Kyseessä normaali löydös, ei jatkotutkimuksia. Kyseessä on ns. Flunssa korva, teet lähetteen knk:lle Kyseessä on parantumassa oleva liimakorva, kontrolli 3kk tk:ssa Kyseessä on liimakorva, teet lähetteen knk:lle Solution. Vastaus d Mahdollisesti 3kk ajan eritteisyyttä korvassa -&gt; liimakorva -&gt; lähete KNK:lle. Mallivastauksissa on vastauksena c, mutta tympanometria on tasainen B-käyrä (eritettä välikorvassa) eikä se sinänsä viittaa siihen, että liimakorva olisi parantumassa. 6.107 Kielikipua 35v satunnaisesti tupakoiva mies tulee vastaanotollesi kielikivun takia. Kipu on jatkunut 4vko ajan ja alkanut vaikeuttaa syömistäkin. Inspektoiden kieli on normaali, limakalvot ehyet ja liikekin hyvä. Mitä on tärkeää tehdä? Tarkistat lastalla kieliheijasteen Palpoit kielen kauttaaltaan Otat pvk, crp, b-12-vitamiini pitoisuudeen, TfR Lähetät KNK:lle 8-30vrk kiireellisyydellä Solution. Vastaus b Kielen pahanlaatuiset muutokset voivat olla submukoottisia ja eivät alkuvaiheessa näy päällepäin -&gt; kyhmy tai kovettuma tuntuu vain palpaatiossa. a: Kieliheijaste ei oikein ole termi edes c: Kielen kipu voi kyllä johtua esim. raudan tai b12-vitamiinin puutteesta, mutta ne yleensä aiheuttaisivat limakalvomuutoksia d: Lähete voi olla tarpeen, jos on syöpäepäily ja silloin se olisi 1-7vrk (tai 8-30vrk lievässä epäilyssä). Ennen lähetteen tekemistä kuitenkin kielen palpaatio on tärkeää. 6.108 Mikä on tyypillinen akuutin purulentin otiitin löydös? A-tyyppinen tympanometrialöydös Paksu ja pullottava tärykalvo C-tyyppinen tympanometrialöydös Seröösi erite tympanumissa Solution. Vastaus b Äkillisen välikorvatulehduksen (AOM) diagnostiset kriteerit ovat tärykalvon tulehduksen merkit + välikorvaerite + vähintään yksi yleiseen tai paikalliseen infektioon viittaava oire tai löydös: yleisimmin ylähengitystieinfektioon viittaavat oireet, kuten nuha, yskä, kuume, kurkku- tai korvakipu, kuulon heikkeneminen ja itkuisuus a: Viittaa normaaliin välikorvaan, jossa ei ole eritettä c: Viittaa korvatorven vajaatoimintaan ja alipaineiseen välikorvaan d: Pelkkä erite ei kerro akuutista otiitista, varsinkaan jos se on kirkasta eikä märkäistä 6.109 Lapsella on todettu viikko sitten akuutti otiitti. Hän on saanut amoksisilliinikuurin, mutta siitä huolimatta vointi on heikentynyt ja korvan taakse on ilmaantunut punoitus ja turvotus. Lapsi on korkeakuumeinen. Mikä on todennäköinen diagnoosi? Akuutti mastoidiitti Akuutti sfenoidiitti Krooninen välikorvantulehdus Välikorvan kolesteatooma Solution. Vastaus a Äkillinen välikorvatulehdus (AOM) ja punoitus/turvotus korvan takana sekä anteriorisesti rotatoitunut korva viittaa mastoidiittiin (kartiolisäkkeen tulehdus), joka vaatii päivystyksellistä KNK-arviota. b: Harvinainen ja ei aiheuttaisi korvan takaista turvotusta c: Krooninen eli kuukausien–vuosien kulku -&gt; ei korkeaa kuumetta tai äkillistä yleiskunnon romahtamista d: Kolesteatooma eli helmiäinen ei ole äkillinen kuumeinen infektio, vaan kehittyy hitaasti. Ei myöskään aiheuta punoitusta akuutisti korvan takana. 6.110 Mikä seuraavista väittämistä on oikein? Allergikot saavat muita harvemmin sinuiitin flunssan jälkitautina. Sinuiitti on lapsilla tavallinen virusinfektion jälkitauti. Stafylococcus aureus on yleisin akuutin sinuiitin aiheuttajabakteeri. Vain hyvin pieni osa (0,5–2 %) virusflunssista komplisoituu ja aiheuttaa bakteriellin sinuiitin Solution. Vastaus d Valtaosa poskiontelo-oireista flunssan yhteydessä on virusperäistä limakalvoturvotusta ja todellinen bakteerisinuiitti on harvinainen -&gt; antibiootteja ei aloiteta rutiinisti poskiontelo-oireisille, jos ei ole merkkejä bakteeri-infektiosta. a: Päinvastoin, allerginen nuha aiheuttaa turvotusta ja huonompaa poskionteloiden ilmastoitumista -&gt; allergikot ovat alttiimpia sinuiitille b: Pienillä lapsilla poskiontelot eivät ole vielä täysin kehittyneet -&gt; bakteerinen sinuiitti on harvinaisempi kuin aikuisilla c: Bakteriellin sivuontelotulehduksen yleisimmät aiheuttajabakteerit ovat Haemophilus influenzae, Streptococcus pneumoniae (ja ehkä Moraxella Catarhhalis eli trio olisi sama kuin välikorvatulehduksissa); Staphylococcus aureus on jossain lähteissä nro 3 ja ainakin kroonisessa sinuiitissa korkealla listalla 6.111 Mikä väittämistä on oikein? Orbitaselluliitti on poskiontelotulehduksen jälkitauti pienillä lapsilla. Orbitaselluliitti voi edetä orbita-abskessiksi ja aiheuttaa silmän sokeutumisen. Orbitaselluliitti voidaan hoitaa peroraalisella amoksisilliinilla. Orbitaselluliitin oireena on vain pitkittynyt, purulentti nuha. Solution. Vastaus b Orbitaselluliitti tarkoittaa silmäkuoppaan ulottuvaa tulehdusta. Tulehdus voi levitä silmäkuoppaan ympäröivistä kudoksista, useimmiten nenän sivuonteloista, harvemmin hampaista tai luomitulehduksesta. Se voi olla lähtöisin myös kyynelpussin tai -rauhasen tulehduksesta tai silmän sisäisestä tulehduksesta. Orbitaselluliitti on näköä, joskus jopa henkeä uhkaava tilanne, joka vaatii päivystyksellistä hoitoa erikoissairaanhoidossa. Tulehdus voi olla hengenvaarallinen, mikäli se leviää silmäkuopan kärjen kautta aivojen kovakalvon lokeroveriviemäriin (sinus cavernosukseen) aiheuttaen siellä tromboosin. Orbitaselluliitin epäily on aihe päivystyslähetteeseen sairaalaan, jossa silmä-, korva- ja lastenlääkärin konsultaatiot sekä kuvantamistutkimukset (TT tai MK) ovat välittömästi saatavilla. Perusterveydenhuollosta aikuispotilaat lähetetään ensisijaisesti korvalääkärille ja lapsipotilaat lastenlääkärille. Tarvittaessa konsultoidaan silmä- ja infektiolääkäreitä. a: Voi syntyä kaiken ikäisille c: Hoitona on laajakirjoinen laskimonsisäinen mikrobilääke osastolla. Märkäpesäkkeet avataan herkästi kirurgisesti. d: Oireena turvotus ja punoitus silmäluomien alueella kuten preseptaaliselluliitissa, mutta mukana on aina myös silmälöydöksiä. Näkö on usein alentunut, silmä työntyy eteenpäin (proptoosi), silmäkuoppa on pinkeä, ja silmänpaine voi nousta. Silmässä voi näkyä relatiivinen afferentti mustuaisdefekti. Silmän liikkeet aristavat ja ovat rajoittuneet, ja potilas näkee kaksoiskuvia. Potilas on usein kuumeinen, ja tulehdusarvot ovat aina selvästi suurentuneet. 6.112 Mikä väittämistä on oikein? Akuutti tonsilliitti on aina bakteeritauti. Peritonsilliitissa infektio leviää retrofaryngeaalisesti. Mononukleoosi on helposti erotettavissa A-Streptokokin aiheuttamasta nielutulehduksesta kliinisen kuvan perusteella. Akuuttiin bakteeritonsilliittiin ei yleensä kuulu yskä. Solution. Vastaus d Yskän puuttuminen onkin osa Centor-pisteytystä, joka ennustaa streptokokkitonsilliitin todennäköisyyttä. Yskä on tyypillisempi oire virusinfektiolle a: On hyvin usein virustauti; esim. adenovirus tai EBV b: Peritonsilliitissa infektio leviää peritonsillaaritilaan tonsillakapselin ulkopuolelle -&gt; nielupaise c: Mononukleoosi voi näyttää täysin streptokokkitonsilliitilta (korkea kuume, peitteiset risat, imusolmukesuurentumat…). Nielutulehduksen aiheuttajaa ei siis voida varmuudella päätellä löydösten ja oireiden perusteella. 6.113 Mikä väittämistä on oikein? Nenäpolyypoosilla ei ole merkitystä sinuiitin synnylle Hammasperäinen sinuiitti on useimmiten bilateraalinen. Rinosinuiitissa mukosiliaaritoiminta hidastuu ja voi näin johtaa bakterielliin sinuiittiin. A-Streptokokeista n. 30 % on resistenttejä penisilliinille Solution. Vastaus c Virusinfektio aiheuttaa limakalvojen värekarvojen heikentynyttä toimintaa ja mukosiliaarinen eskalaattori, joka mm. siirtää mikrobeja pois limakalvoilta, heikkenee -&gt; bakteereja kertyy -&gt; sinuiitti a: Polyypit voivat ahtauttaa ostiumeja ja estää onteloiden ilmastoitumista -&gt; riskitekijä rinosinuiitille; Polypoosin myös ajatellaan olevan kroonisen rinosinuiitin yksi muoto b: Hammasperäinen sinuiitti on yleensä unilateraalinen (hyvin harvoin bilateraalinen ja vaatisi samanaikaisesti molemmanpuolisista hampaista lähteneen infektion). d: Suomessa ei ole osoitettu tapausta, jossa A-streptokokki olisi nielutulehduksessa resistentti penisilliinille 6.114 Mikä väittämistä on oikein? Jos potilaalle on tehty poskionteloiden avarrusleikkaus (FESS, infundibulotomia), poskiontelot voidaan huuhdella alakäytäväaukon kautta. Jos potilaalle on tehty infundibulotomia ja potilaalla epäillään sinuiittia, kannattaa poskiontelot ensisijaisesti huuhdella ennen mahdollisen antibioottihoidon aloitusta. Caldwell-Luc-leikatuilla potilailla poskiontelon huuhteluaukko sijaitsee keskikäytävässä. Poskionteloleikkauksen jälkeen sinuiitti on epätodennäköinen. Solution. Vastaus b Jos potilaalla on voimakkaita äkillisen poskiontelotulehduksen oireita, FESS-leikkauksessa olleilla ontelo voidaan huuhdella tylpällä lavaatiokärjellä keskikuorikon alta tai vaihtoehtoisesti punktoida normaaliin tapaan alakuorikon alta. Leikattujen potilaiden poskionteloeritteen viljelyssä löydetään useammin Pseudomonas aeruginosaa ja gramnegatiivisia aerobisia bakteereja mutta vähemmän anaerobeja kuin leikkaamattomilla potilailla. Myös beetalaktamaasia tuottavat bakteerikannat ovat leikatuissa onteloissa yleisiä. a: Infundibulotomiassa avataan poskiontelon luonnollusta ostiumia ja ostiomeataalista kompleksia. Avautuma on keskikäytävään -&gt; huuhtelu voidaan tehdä keskikäytäväaukon kautta c: Jos potilaalle on tehty Caldwell–Lucin leikkaus (poskiontelon radikaalileikkaus eli poistetaan poskiontelon limakalvo poskiontelon etuseinämään tehdyn luuaukon kautta), niin poskiontelopunktiota ei voi tehdä. CLL on monissa paikoissa joutunut unohduksiin tai julistettu lähes pannaan, koska potilas toipuu FESS-leikkauksesta nopeammin ja jälkivaivat ovat vähäisempiä kuin CLL:ssä. d: Sinuiitti on yhä mahdollinen, vaikka ilmastoituminen paraneekin leikkauksen jälkeen 6.115 59-vuotias rinosinuiittioireista kärsivä mies on käynyt sinusten KKTT-kuvissa. Lausunnossa todetaan, että osteomeataaliset yksiköt ovat ahtaat molemmin puolin. Mikä on osteomeataalinen yksikkö? Alakäytävässä sijaitseva alue, jossa poskiontelon ostium sijaitsee. Nenän virtausdynaamisesti ahtain kohta alakuorikon kärjen tuntumassa. Keskikäytävässä sijaitseva alue, jossa poskiontelon ostium sijaitsee. Nenän virtausdynaamisesti ahtain kohta keskikuorikon kärjen tuntumassa. Solution. Vastaus c Akuutti bakteerin aiheuttama rinosinuiitti johtuu yleensä ostiomeataalisen yksikön tukkeutumisesta. Ostiomeataalinen yksikkö siis pääasiassa viittaa sivuonteloiden (erityisesti seulalokeroiden, otsaonteloiden ja poskionteloiden) yhteiseen ilmastointireittiin. 6.116 Toteat 4-vuotiaalla lapsella oikeassa nenäkäytävässä kookkaan polyyppimaisen massan. Toinen puoli on täysin siisti. Mitä epäilet ja miten toimit? Kasvainepäilyn vuoksi tällaisissa tilanteissa täytyy aina ottaa muutoksesta koepala. Potilaalla on todennäköisesti nenäpolypoosi, jota hoidetaan nenästeroidisuihkeella. Potilaalla on graavi nenäpolypoosi, jota hoidetaan lapsilla 2 viikon prednisolonikuurilla. Lähetät potilaan ESH:oon korvalääkärin tutkimuksiin. Siellä tehdään kuvantamistutkimukset meningoseele-epäilyn vuoksi. Solution. Vastaus d Kookas nenäkäytävän massa on aina vähän epäilyttävä, kun se on unilateraalinen. Yleensä ei kyse ole tavallisesta polyypoosista (lapsilla harvinaisia ja polypoosi yleensäkin bilateraalista, vaikka lapsilla voikin olla unilateraalisia koanaalipolyyppejä). Meningoseele tai muut keskushermoston pullistumat voivat joskus projisoitua nenäkäytävään. Tärkeää tehdä kuvantaminen ennen mitään koepalaa, jotta ei vahingoiteta aivokalvoja. a: Biopsia nenämuutoksesta on syytä ottaa erityisesti silloin, kun se on toispuolinen (epätyypillistä polypoosille), mutta lapsipotilaat lähetetään aina erikoissairaanhoitoon eikä biopsioita ei oteta. b ja c: Ei ole nenäpolypoosia todennäköisesti 6.117 Vastaanotollasi on 45-vuotias nainen, jolla on ollut nenän tukkoisuutta puolen vuoden ajan. Limakalvosupistuksen jälkeen toteat nenässä polyypit. Mikä on keskeisintä polyyppitaudin hoidossa? Hoitaa polyyppien taustalla oleva infektio pitkällä antibioottikuurilla. Polyypit tulee aina poistaa korvalääkärin toimesta, koska ne tukkivat nenäkäytäviä. Aloittaa paikallinen nenästeroidi ja ohjeistaa potilasta käyttämään sitä säännöllisesti päivittäin. Aloittaa nenästeroidi ja ohjeistaa potilasta käyttämään nenästeroidia jaksoittaisesti Solution. Vastaus c/d Ensisijainen hoito kroonisessa rinosinuiitissa (niin ei-polypoottisessa kuin polypoottisessakin) on nenään annosteltavat kortikosteroidisuihkeet ja nenän huuhtelu keittosuolaliuoksella. Nenästeroidia voidaan käyttää säännöllisesti, mutta ei sitä usein ikuisesti käytetä yhtäjaksoisesti. Jos noin 2 kuukauden paikallishoito ei riittävästi helpota oireita, voidaan harkita paikallishoidon lisäksi peroraalista 2 viikon kortikosteroidikuuria. Jos oireet ovat parantuneet, hoidon jatkosta päätetään potilaan aiemman sivuontelotulehdusanamneesin perusteella. Jos oireet jatkuvat, suositellaan NSO-kuvausta ja mikrobiviljelyn tekemistä keskikäytävästä tai poskiontelopunktion yhteydessä. Niiden perusteella arvioidaan lisälääkityksen tarve. Lisähoidon jälkeen tehdään seurantatutkimus. Jos oireet eivät ole helpottaneet hoidon avulla, suositellaan lähetettä erikoissairaanhoitoon. Leikkaushoitoa suositellaan pitkittyneissä tai usein toistuvissa sivuontelotulehduksissa, kun muilla hoidoilla ei ole päästy riittävän hyvään tulokseen a: Taustalla on enemmänkin pitkittynyt tulehdus kuin infektio b: Ei aina poisteta. 6.118 Potilas tulee terveyskeskuksen päivystysvastaanotolle valittaen äkillisesti heikentynyttä kuuloa. Kuuloseulassa näyttää seuraavalta. Tärykalvostatus on siisti, teet äänirautakokeet ja saat seuraavat kuulontutkimusta vastaavat tulokset: Rinne +/+, weber lateralisoi oikealle Rinne +/+, weber ei lateralisoi Rinne +/+, weber lateralisoi vasemmalle Rinne +/-, weber ei lateralisoi Solution. Vastaus c Audiometriassa on mitattu vain ilmajohtomittaukset, koska kyseessä on audiometriaseulonta. On todettavissa oikean korvan kuulonalenema (punainen väri ja O-merkki -&gt; oikea korva). Äkillinen kuulonmenetys on tyypillisesti sensorineuraalinen -&gt; oikean korvan sensorineuraalinen kuulonalenema. Se näkyy äänirautatutkimuksissa siten, että Rinne on normaali molemmissa korvissa ja Weber lateralisoi vasemmalle (eli terveeseen korvaan; jos olisi konduktiivinen vika oikealla, niin Weber lateralisoituisi oikealle). Jos ihmettelet mikä kolmio on audiogrammissa, niin mikäli kynnysarvo on saatu käyttämällä peiteääntä vastakkaiseen korvaan, suositus on käyttää oikean korvan merkitsemiseksi punaista kolmiota (∆) ja vasemman sinistä neliötä. 6.119 Diagnosoit akuutin kuulonmenetyksen. Selität potilaalle kliinisten tutkimuksiesi perusteella tilan johtuvan varmasti: Aivokasvaimesta, joka tulee paljastumaan MRI kuvauksella Etiologiaa ei tiedetä, eikä sitä useinkaan saada jatkotutkimuksissa selville Virustulehduksesta, todennäköisimmin herpesryhmän viruksesta Potilaan saamasta kylmästä viimasta oikeaan korvaan motoristikauden aloituksen yhteydessä Solution. Vastaus b Äkillinen kuulonmenetys (idiopathic sudden sensorineural hearing loss tai sudden deafness) tarkoittaa tilaa, jossa sensorineuraalinen kuulo huononee vähintään kolmella vierekkäisellä taajuudella ≥ 30 dB alle 3 vrk:n aikana tuntemattomasta syystä Etiologia on epäselvä, mutta on epäilty sisäkorvan verenkiertohäiriötä (epätodennäköinen, kun ilmaantuu eniten 30-60-vuotiaiden joukossa), virustulehdusta, autoimmuunisairautta (ehkä todennäköisin), sisäkorvan kalvorepeämää tai sisäkorvan solujen stressireitin poikkeavaa aktivaatiota. a: Ei todennäköinen; voisi olla taustalla hitaasti kehittyneen kuulonaleneman taustalla, mutta ei äkillisen c: On mahdollinen, ei kuitenkaan ole varmaa d: Ei todennäköinen; kylmä viima altistaa enemmänkin eksostooseille korvakäytävässä, mutta ne eivät aiheuta äkillistä kuulonmenetystä (mahdollisesti hitaasti kehittyvää konduktiivista alenemaa, mutta usein oireettomia). 6.120 Kummallinen huimauskohtaus 37-vuotias potilas tulee kiireajalle huimauksen vuoksi. Nyt potilas on oireeton, mutta hän kertoo pari päivää sitten saaneen ”kummallisen” huimauskohtauksen. Kuulo oli ensin mennyt oikeasta korvasta kovin tukkoiseksi ja tuntunut tulevan ”kuin ämpäristä”. Sen jälkeen oli alkanut voimakas pyörittävä huimaus, jota oli kestänyt noin kolme tuntia. Tukea oli pitänyt ottaa seinistä ja potilas oli joutunut oksentamaan. Huimauksen pikkuhiljaa väistyttyä, olo oli hömelö. Seuraavana päivänä vointi oli aika lailla normaali. Huimausta on nyt puolen vuoden ajan ollut vastaavasti useampia kertoja, mutta tämä oli ehdottomasti pahin. Kerrot potilaalle ennen tarkempia tutkimuksia epäileväsi tarinan perusteella: Hyvänlaatuista asentohuimausta Vestibulaarimigreeniä TIA-kohtauksia Menieren tautia Solution. Vastaus d Ménièren tauti = idiopaattinen endolymfaattinen hydrops. Tasapainoelimen nestetilojen, peri- ja endolymfan ionipitoisuuksien ajatellaan häiriintyvän ja sen seurauksena tasapainoelimen toiminta häiriintyy kohtauksellisesti. Ménièren taudin diagnoosi perustuu kliiniseen kuvaan. Tyypilliset oireet ovat 4H:ta: Huimaus (voimakas kiertohuimaus; kohtaukset kestävät 20min-12t), Humina (suhina, paineen tunne korvassa), Huonokuuloisuus matalilla äänillä (sensorineuraalinen), Huonovointisuus ja oksentelu. Löydökset tulevat usein esiin vain kohtauksen aikana, välillä status voi olla normaali. Taudin edetessä kuulonalenema voi edetä jopa kaikkia taajuuksia affisioivaksi ja pysyväksi. a: Kohtaus kesti liian pitkään; BPPV:n kohtaukset kestävät &lt;1-2min b: Jos potilaan oireisto muistuttaa Ménièren tautia, mutta ei todeta kuulonalenemaa, tulee migreeniin liittyvä huimaus kyllä pitää mielessä. Potilas ei kuitenkaan kuvaile päänsärkykohtauksia, joten Menieren tauti on nro 1 työdiagnoosi c: Potilas on nuori eikä ole merkittäviä TIA-riskitekijöitä. Oireet myös kestivät monia tunteja, joka ei ole TIA:lle (transient ischemic attack) tyypillistä (TIA kestää yleensä alle tunnin, tyypillisimmin 2–15 minuuttia) 6.121 Korvaperäisen huimauksen päällä ollessa on normaalia että Nystagmuksen suunta vaihtelee Äänirautakokeet indikoivat konduktiivista kuulovikaa Potilaalla on pahoinvointia Peittokokeessa peitetty silmä alkaa devioimaan vertikaalisesti Solution. Vastaus c Pahoinvointi on tyypillistä huimaukselle. Esim. vestibulaarineuriitissa voidaankin usein tarvita pahoinvointilääkkeitä oireenmukaisena hoitona. a: Bidirektionaalinen nystagmus viittaa sentraaliseen syyhyn (HINTS plus -testin N-osa eli nystagmus) b: Kuulonalenema ei ole normaalia korvaperäiselle huimaukselle ja sentraalinen syy tulisi poissulkea (HINTS plus -testin plus-osa eli kuulon testaaminen) d: Vertikaalinen skew (HINTS plus -testin TS-osa eli test of skew) on huolestuttavaa sentraalisen syyn suhteen 6.122 Potilas sanoo sairastavansa Menieren tautia, johon hän nyt pyytää uusimaan eläköityneen kollega Virtasen reseptin orfenadriinin ja parasetamolin yhdistelmävalmisteesta puhelimitse, mitä teet: Uusit reseptin Teet lähetteen korvataudeille diagnoosin varmistamiseksi Teet lähetteen Fysiatrialle diagnoosin varmistamiseksi, valmiste on kuitenkin lihasrelaksantin ja kipulääkkeen yhdistelmä ja viittaa Tules-vaivaan. Et uusi lääkettä ja pyydät potilaan vastaanotollesi Solution. Vastaus d Orfenadriini (esim. Norflex) + parasetamoli ei ole ensisijainen Menieren taudin hoito, vaan lihasrelaksantin ja kipulääkkeen yhdistelmä, joka viittaa TULES-vaivaan. Jos ne ovat auttaneet, niin Menieren tauti ei ole todennäköinen, vaan potilas vaatii uuden arvion. b: Menieren taudin voi diagnosoida PTH:ssakin anamneesin ja statuksen perusteella; lähete KNK:lle ei ole asianmukainen ennen kuin nykyinen vaiva arvioidaan TK:ssa c: Lähete fysiatrialle ei ole asianmukainen ennen kuin nykyinen vaiva arvioidaan TK:ssa 6.123 50-vuotias mies tulee vastaanotollesi jo puoli vuotta jatkuneen hajuaistin aleneman vuoksi. Mikä seuraavista vaihtoehdoista on yleisin kroonisen hajuaistihäiriön syy? Akuutti virusinfektio Parkinsonin tauti Kallonpohjan kasvain Septumdeviaatio Solution. Vastaus a Krooninen hajuaistihäiriö (anosmia tai hyposmia) aikuisella johtuu useimmiten aiemmin olleesta virusinfektiosta. Taustalla on usein virusperäinen nenän limakalvovaurio. Usein potilas kertoo hajuaistin heikentyneen akuutin flunssan tai influenssan jälkeen. Alenema voi parantua hiljalleen itsestään; harvoin se voi myös jäädä todellakin pitkäaikaiseksi ja pysyväksi. b: Parkinsonissa hajuaistin heikkeneminen on varhainen merkki, mutta on harvinaisempi c: Mahdollinen, mutta harvinasempi d: Voi aiheuttaa lievää hajuaistin heikentymistä, jos nenäontelo tukossa, mutta merkittävä hajuaistin vähenemä on harvinaista. Usein oire liittyy enemmän ilman kulun vaikeuteen kuin hajuaistin vähenemään. 6.124 35-vuotias mies kärsii jatkuvasta nenän tukkoisuudesta. Hän kertoo käyttävänsä nenän ksylometatsoliinisuihketta useita kertoja päivässä ja kokee ainoastaan siitä olevan hetkellistä apua oireeseen. Mikä seuraavista vaihtoehdoista EI pidä paikkaansa? Lääkeainenuha voi johtaa nenän limakalvon levyepiteelimetaplasiaan. Lääkeainenuhassa vieroitus avaavasta nenäsuihkeesta tehdään ensisijaisesti nenästeroidilla. Lääkeainenuhaan liittyvässä rebound-ilmiössä limakalvoturvotus ei palaudu lääkkeen vaikutuksen mentyä ohi. Vaikeammissa tapauksissa voidaan vieroituksessa käyttää peroraalista kortisonilääkitystä. Solution. Vastaus c Lääkeainenuha (rhinitis medicamentosa) syntyy pitkäaikaisesta dekongestanttisuihkeen (esim. ksylometatsoliini) käytöstä. Rebound-ilmiössä limakalvot turpoavat, kun lääkkeen vaikutus lakkaa -&gt; nenän tukkoisuus pahenee ja potilas käyttää lääkettä jatkuvasti pahentaen sykliä. Turvotus kuitenkin yleensä palautuu ajan myötä vieroituksen jälkeen, kun limakalvo tottuu pois lääkkeestä. a: Pitkäaikainen käytön seurauksena voi syntyä limakalvon metaplasiaa. b ja d: Nenästeroidit vähentävät limakalvotulehdusta ja turvotusta vieroituksen aikana ja on ensisijainen hoito vieroituksen auttamisessa. Jos se ei riitä, niin systeeminen glukokortikoidikin voi olla aiheellinen. 6.125 25-vuotiaalla naisella on jokakeväinen voimakasoireinen allerginen nuha, joka oireilee maksimaalisesta lääkityksestä huolimatta. Teet lähetteen siedätyshoitoon. Mikä seuraavista väitteistä on oikein? Siedätyshoidon jälkeen potilas ei tarvitse oirelääkkeitä. Siedätyshoito voidaan toteuttaa koivulle ja timoteille kielenalustableteilla. Siedätyshoito voidaan aloittaa empiirisesti ilman allergiatutkimuksia, jos oireisto täsmää. Siedätyshoidolla voidaan hoitaa myös polypoosia eikä potilas tarvitse muita lääkkeitä. Solution. Vastaus b Suomessa siedätyshoitoa toteutetaan kielenalustabletein heiniä, lehtipuita ja pölypunkkia vastaan sekä pistoksin lisäksi kissan- ja koiranhilsettä vastaan. a: Siedätyshoito tehoaa noin 10 vuotta ja vähentää allergisen riniitin oireita sekä lääkehoidon tarvetta. Se ei kuitenkaan aina täysin poista oirelääkkeiden tarvetta. c: Diagnoosin varmistaa ja hoidon suunnittelee allergisten sairauksien hoitoon perehtynyt lääkäri yhdessä potilaan tai lapsipotilaan huoltajan kanssa d: Polypoosin ensisijainen hoito on nenästeroidi eikä siedätyshoitoa käytetä pelkkänä hoitona 6.126 Työskentelet yliopistosairaalan akuuttipäivystyspisteessä. Klo 02.30 ambulanssi tuo vastaanotollesi 52-vuotiaan miehen, jolla on helakka nenäverenvuoto. Vuotoa tulee molemmista sieraimista ja valuu nieluun. Hemodynamiikka on vakaa. Pika-Hb 115, ei vertailuarvoja. Statustamalla et löydä vuotopaikkaa nenän etuosasta. Vuoto jatkuu. Miten toimit? Niistätytät nenän tyhjäksi ja potilas jää puristamaan sieraimia yhteen 15 minuutin ajaksi. Todennäköisesti vuoto lakkaa näin. Asetat takatamponaation rajun vuodon takia. Näin turvaat potilaan pääsyn jatkohoitoon. Otat vuotolaboratoriokokeita ja päivystys-ct:n pitäen mielessä, että kysymyksessä voi olla myös maligniteetti. Konsultoit korvalääkäriä päivystyksellisesti, jotta vuoto voidaan hoitaa endoskooppisesti. Solution. Vastaus d Merkittävä vuoto ja ei todettavissa vuotokohtaa Locus Kiesselbachista. Jos korvalääkäriä ei olisi saatavilla, niin etutamponaatio olisi ensisijainen yritys. Tamponi on potilaalle epämiellyttävä, ja vuotokohta on löydettävissä ja hoidettavissa lähes aina nenän endoskopiassa. Nyt kun ollaan jo yliopistosairaalan päivystyksessä, niin korvalääkäriä kannattaa konsultoida endoskooppisen hoidon toteuttamiseksi. Jos oltaisiin muualla, niin tamponoitu potilas voidaan myös lähettää korvayksikköön vuotokohdan paikallistamista ja hoitamista varten. a: Ei riitä näissä tilanteissa yleensä b: Takatamponaatio tehdään vain harvoin ja yleensä korvalääkärin toimesta c: Ei ole nyt tärkeintä 6.127 Pikkulapsen hengitystieinfektion yhteydessä ilmenevä sisäänhengityksen stridor viittaa bronkiittiin mahdolliseen hengitysteiden vierasesineesen ja vaatii bronkoskopian. laryngiittiin pneumoniaan Solution. Vastaus c Lasten akuutissa laryngiitissa voidaan usein todeta subglottisen tilan ja trakean yläosien sekä jopa bronkusten ahtautumista. Oireena on käheä, kuiva ja haukkuva yskä (seal bark cough), joka alkaa äkillisesti ja pahenee usein yöllä, sekä joskus myös sisäänhengitysvaikeus ja vinkuminen (insiratory stridor). Diagnoosi on kliininen ja tilaa kutsutaan pseudokrupiksi. Yleisin sairastumisikä on 6 kuukautta – 3 vuotta. a, b, d: Alempien hengitysteiden ahtaumat useimmiten aiheuttavat uloshengityksen vaikeuksia ja vinkunaa, ei sisäänhengityksen kuten ylempien hengitysteiden ahtauma 6.128 Mikä vaihtoehdoista voi olla äänihuulihalvauksen aiheuttaja? kilpirauhassyöpä kaikki annetut vaihtoehdot voivat olla äänihuulihalvauksen taustalla kaularanka- tai ruokatorvileikkaus syy voi jäädä tuntemattomaksi Solution. Vastaus b Syövät voivat kompressoida n. recurrens-hermoja -&gt; äänihuulihalvaus. Samoin leikkauksissa hermot voivat vaurioitua. Välillä syy trauma ja välillä se on myös tuntematon. Noin 20—30 % äänihuulihalvauksista jää taustaltaan tuntemattomaksi. Tällöin puhutaan idiopaattisesta halvauksesta. On viitteitä, että ainakin osa näistä, kuten muistakin yksittäisistä aivohermohalvauksista, on virustulehduksen aiheuttamia. Pieni osa halvauksista johtuu erilaisista ääreis- ja keskushermoston sairauksista, kuten sarkoidoosista, kollageenisairauksista jne. Kun recurrenshalvaus on todettu, eikä etiologia ole selvä, on tutkittava ainakin KNK-statuksen lisäksi aivohermostatus ja kaulan palpointi sekä varjoainetehosteinen TT. Äänihuulihalvauksen syyn selvittäminen kuuluu erikoislääkärille. TT otetaan kallonpohjasta alkaen ulottuen vas. puoleisessa pareesissa rintakehän alueelle saakka ja oik. puoleisessa riittää solisluutasolle asti. Vasemmalla n. recurrens kiertää aortankaaren -&gt; rintakehän sisäiset tuumorit ja prosessit voivat aiheuttaa paresin. Oikealla taas kiertää subclavian -&gt; ei tarvitse kuvata niin alhaalta. 6.129 Mikä on tavallisin atrofisen dysfonian aiheuttaja? Ikääntyminen Neurologiset sairaudet kuten Parkinsonin tauti Puhetyö Krooninen laryngiitti Solution. Vastaus a Presbyfonia eli ikäkäheys. 6.130 1-vuotias tyttö tulee vanhempien kanssa aamuyöstä terveyskeskuspäivystykseen. Hänellä on ollut pari päivää yskää, mutta nyt yöllä yskä on muuttunut haukkuvaksi ja sisäänhengitys vinkuvaksi. Mitä teet? Lähetän lapsen ambulanssilla keskussairaalan lastenpäivystykseen Annan lapsen hengittää salbutamolia höyrystävällä inhalaattorilla Annan hengittää raseemista adrenaliinia höyrystävällä inhalaattorilla Laitan lapsen istumaan höyrystimen ääreen Solution. Vastaus c Aikaisemmin oli jo sama kysymys, mutta silloin tämän vaihtoehdon tilalla oli “annan kerta-annoksen betametasonia im.”. Potilaalla vaikuttaa olevan laryngiitti ja erityisesti siis pseudokruppi (valekuristustauti, laryngotrakeiitti, laryngotrakeobronkiitti). Lasten akuutissa laryngiitissa voidaan usein todeta subglottisen tilan ja trakean yläosien sekä jopa bronkusten ahtautumista. Oireena on käheä, kuiva ja haukkuva yskä (seal bark cough), joka alkaa äkillisesti ja pahenee usein yöllä, sekä joskus myös sisäänhengitysvaikeus ja vinkuminen (insiratory stridor). Diagnoosi on kliininen. Yleisin sairastumisikä on 6 kuukautta – 3 vuotta. Lieväoireiset lapset hoidetaan kotona. Kylmä hengitysilma ja kohoasento helpottavat lapsen oloa. Oireiden vaikeutuessa annetaan kerta-annos beetametasonia tai deksametasonia (ensisijaisesti p.o., mutta i.m. tai aerosolinakin mahdollinen). Lapsen annetaan myös tarvittaessa hengittää adrenaliinia (levoadrenaliini 1:1 000 sellaisenaan) höyrystävällä inhalaattorilla. Inhaloitava raseeminen adrenaliini lievittää tehokkaasti laryngiitista johtuvan hengitysvaikeuden oireita; sen vaikutuksen kesto on n. 1–2 t. Jos lapsi ei vastaa adrenaliinille, saattaa kyseessä olla bakterielli trakeiitti tai jopa epiglottiitti. Seurannassa tarkkaillaan hengitystiheyttä, happisaturaatiota ja pulssia. Jos tila ei helpota ja/tai lapsi vaikuttaa levottomalta tai väsähtäneeltä, hänet kuljetetaan istuvassa asennossa sairaalahoitoon. Lapsi voidaan ottaa osastoseurantaan, ja joskus jopa teho-osastolle. Intubaatiota pyritään välttämään, jottei lisättäisi subglottisen tilan turvotusta ja aiheutettaisi sinne limakalvovauriota. Trakeotomioita tarvitaan lapsille akuutin laryngiitin vuoksi nykyään erittäin harvoin. Erotusdiagnostisesti on syytä muistaa hengitysteiden vierasesineet, epiglottiitti ja muihin nielun ja kaulan alueen infektioihin liittyvä kurkunpään turvotus. a: Raseemista adrenaliinia saaneet potilaat on lähetettävä ensiavun jälkeen herkästi sairaalahoitoon, koska hengitysvaikeus palaa yleensä 1–2 t:n kuluessa. Ensiapua adrenaliinilla kyllä on aiheellista ennen lähettämistä sairaalaan. b: Ei vaikuta olevan astma, vaan kyseessä on infektio -&gt; ei salbutamolia avaamaan alempia hengitysteitä d: Perinteisesti hengitysilmaa on kostutettu laryngiittipotilaiden oireiden helpottamiseksi, joskaan sairaalaolosuhteissa tehdyissä tutkimuksissa höyryhengityksestä ei ole todettu olevan hyötyä. 6.131 Tympanometria ja välikorvatulehdus? Flunssainen 2,5-vuotias lapsi on tuotu terveyskeskukseen ja hänet on ohjattu päivystävän sairaanhoitajan vastaanotolle. Flunssaa on ollut noin neljä päivää. Hoitajan mielestä lapsella on välikorvantulehdus: hän on tehnyt tympanometrian ja tärykalvoissa oli hänen mielestään punoitusta. Aikasi säästämiseksi hän pyytää allekirjoitusta antibioottireseptiin. Tympanometria näyttää tältä molemmissa korvissa: Sairauskertomuksesta näet, että lapselle on laitettu muutamaa kuukautta aiemmin toistuvien korvatulehdusten vuoksi tympanostomiaputket. Miten etenet ja miksi? Vaikka päivystyksessä on kovin kiireistä, pyydän lapsen tutkittavaksi. Tympanostomiaputkien vuoksi tympanogrammi ei ole luotettava. En allekirjoita reseptiä, vaan pyydän hoitajaa lähettämään lapsen kotiin. B-käyrä on merkkinä siitä, että putket ovat avoimet eikä välikorvantulehdus ole silloin mahdollinen. Tympanogrammissa on B-käyrä, joten korvatulehdus on todennäköinen, allekirjoitan reseptin. Ohjelmoin kontrollin kuitenkin lääkärin vastaanotolle, koska putket ovat todennäköisesti tukkeutuneet. En allekirjoita reseptiä, vaan pyydän hoitajaa lähettämään lapsen kotiin, koska päivystyksessä on kiireistä. Tympanogrammin tuloksen vuoksi pyydän lapsen kuitenkin kontrolliin parin päivän päästä, jotta pystyn tutkimaan korvat rauhassa. Solution. Vastaus a Tasainen B-käyrä tärykalvoputkellisella tarkoittaa, että putki on avoin. Välikorvantulehdus kyllä on mahdollinen putkienkin kanssa, mutta silloin märkää nähtäisiin vuotavan putkesta. Tämän takia potilas on tärkeä tutkia kunnolla. Wikissä olevassa valtakunnallisen pankin tärpissä oikea vastaus oli “En allekirjoita reseptiä, vaan pyydän hoitajaa lähettämään lapsen kotiin. B-käyrä on merkkinä siitä, että putket ovat avoimet eikä välikorvantulehdus ole silloin mahdollinen.”, mutta kyllä lapsi on tutkittava. Vaihtoehtona ei edes ollut tätä a-vaihtoehtoa, mutta Helsingin yhdessä tentissä vaihtoehtoja oltiin muokattu järkevämmäksi, joten vaihtoehdot on sieltä otettu. b: Välikorvantulehdus on mahdollinen avoimien putkienkin kanssa c: Tympanometriassa on kylläkin B-käyrä, mutta se ei suoraan kerro välikorvaeritteisyydestä samalla tavalla putkitetuilla potilailla kuin ei-putkitetuilla. Ei-putkitetuillakin B-käyrä voi myös johtua tärykalvoreiästä eikä suoraan kerro, onko kyseessä välikorvaeritteisyys. B-käyrä ei myöskään erottele akuuttia ja kroonista eritettä. d: Kyllä lapsi kannattaa tutkia nyt; ei se korvien tarkastaminen kauaa kestä 6.132 Alla näet kuulokäyrän. Mihin kuulovian etiologiaan käyrässä näkyvät löydökset viittaavat? meluvammaan ikäkuuloon korvakäytävän vaikkutulppaan MS-tautiin Solution. Vastaus b Ikääntymiseen liittyen tapahtuu sisäkorvan aistinsolujen hidasta degeneroitumista. Ikähuonokuuloisuus (prebyacusis) on sensorineuraalinen kuulovika, joka tyypillisesti affisioi pääasiassa korkeita taajuuksia. Kuulokäyrä tyypillisesti viettää molemmissa korvissa oikealle alaspäin symmetrisesti. a: Audiogrammissa meluvamma näkyy aluksi lähes symmetrisenä, terävänä 3–6 kHz:n taajuusalueen kuoppana. c: Olisi konduktiivinen kuulovika d: Kuulo usein normaali; välillä voi ilmentyä akuuttia kuulonmenetystä. Jos kuulonalenemaa olisi, niin ei olisi yleensä korkeataajuksisten äänien alenemaa vaan kaikkien taajuuksien tai pelkästään matalien taajuuksien. 6.133 Alla näet kuulokäyrän. Minkä tyyppinen kuulovika on kyseessä? Sekamuotoinen Sensorineuraalinen Konduktiivinen Ototoksinen Solution. Vastaus c Virallinen määritelmä konduktiiviselle kuulovialle audiogrammissa on, että luu- ja ilmajohtokynnysten keskiarvon ero 0.5, 1 ja 2 kHz taajuuksilla &gt;= 15 dB. Tässä luujohtokynnykset eivät ole selvästi alle 20dB (raja kuulovialle) -&gt; ei ole kombinoitua vikaa vaan pelkästään konduktiivinen vika, joka alentaa ilmajohtokynnyksiä. 6.134 Mikä seuraavista ei aiheuta konduktiivista kuulovikaa? Ototoksinen vaurio Otoskleroosi Vaikkutulppa Kuuloluuketjun fiksaatio Solution. Vastaus a Ototoksiset lääkkeet (esim. aminoglykosidit, vankomysiini) vaurioittavat sisäkorvaa, erityisesti aistinsoluja Cortin elimistössä → johtaa sensorineuraaliseen kuulovikaan, ei konduktiiviseen b: Kuuloluuketjun fiksaatio stapesin “luutuessa” soikeaan ikkunaan -&gt; konduktiivinen kuulovika c: Ääni ei pääse tärykalvolle normaalisti → konduktiivinen kuulovika d: Äänen normaali johtuminen estyy → konduktiivinen kuulovika 6.135 Punajäkälä ja nyt uusi limakalvomuutos Potilaasi on 64-vuotias mies, joka ei tupakoi eikä käytä alkoholia. Aikanaan vuosia sitten suun limakalvomuutoksesta otettu näytepala ja tästä patologin antama diagnoosi oli punajäkälä. Nyt oikean posken limakalvolle on muutaman kuukauden kuluessa kehittynyt limakalvomuutos, jonka potilas on huomannut hampaiden pesun yhteydessä. Punoittava, laakea, aristava. Miten toimit? Mahdollisesti levyepiteelikarsinooma, koska punajäkälä riskitekijänä. Kiireellisyys 1-7 vrk. Limakalvomelanooma pitää poissulkea, vaikka onkin epätodennäköinen. Lähete heti seuraavalle arkipäivälle. Kliinisesti erytroplakia. Seuranta. Todennäköisesti edelleen punajäkälä, mutta parempi varmistaa. Kiireellisyys 1-3 kk. Solution. Vastaus a Tyypillinen muutos varsinkin punajäkälässä on retikulaarinen muutos symmetrisesti limakalvoilla; havaitaan siis vaaleaa verkkokuvioitusta (ns. Wickhamin strioja). Punajäkälä ja likenoidit reaktiot (samankaltaisia leesioita, mutta reaktiivisena esim lääkkeille) altistavat syövälle. N. 1% punajäkälöistä ja n. 2-3% likenoideista reaktioista muuttuu syöväksi. b: Levyepiteelikarsinooma on paljon todennäköisempi c: Ei voida sanoa suoraan näin d: Ei voida odottaa näin pitkään pään alueen syöpien kanssa. 6.136 Alla oleva kuulokäyrä tuodaan sinulle näytille. Mikä seuraavista voi selittää kuulonaleneman? Suurentunut kitarisa Akustikusneurinooma Otoskleroosi oikealla Liimakorva vasemmalla Solution. Vastaus d Audiogrammissa todettavissa vasemman korvan (sininen ja X ilmajohdoissa) lievä konduktiivinen kuulovika (luujohtokuulot normaalit). Taustalla voi olla liimakorva (3kk eritettä välikorvassa). a: Voi altistaa välikorvatulehduksille ja liimakorvalle, mutta vaihtoehdoissa on selkeämmin oikea vastaus b: Sensorineuraalinen kuulovika c: Oikealla ei kuulovikaa. 6.137 Molemminpuolinen äänihuulihalvaus on yleensä iatrogeeninen kaulan kirurgian komplikaatio, jonka seurauksena potilaan puheääni on käheä ja hengitys on ahdas puheääni ja hengitys ovat normaalit puheääni on käheä mutta hengitys on normaali puheääni on normaali mutta hengitys on ahdas Solution. Vastaus d Bilateraalisessa n. recurrens -pareesissa häiritsevin oire on yleensä hengenahdistus, koska täydellisessä halvauksessa liikkumattomien äänihuulten väliin jää vain 2–3 mm:n rako. Symmetrinen lihasjänteys tekee äänestä soinnikkaan, mutta aiheuttaa erityisesti nukkuessa ja vähäisessäkin rasituksessa kuuluvan inspiratorisen hengitysäänen. Ääni voi aluksi olla heikko, mutta paranee muutaman viikon kuluessa ennalleen. Mikäli potilas sietää hengenahdistuksen, ei hoitoa välttämättä tarvita. Hoidossa pyritään löytämään kompromissi, joka täyttää potilaan tarpeet. Joillekin se on pysyvä hengitystieavanne ja puheläpällinen trakeostomiakanyyli, toisille kirurgisesti väljennetty kurkunpää. c: Unilateraalisessa n. recurrens -pareesissa häiritsevin oire on taas yleensä äänen käheys. Vaikeusaste vaihtelee lievästä vuotoisuudesta ja äänen väsymistaipumuksesta täysin kuiskaavaan ääneen. 6.138 Mitä sensorisia toimintoja on kasvohermolla? kasvojen kiputunto kielen takaosan makutunto kielen etuosan makutunto kyyneleritys Solution. Vastaus c Kulkee chorda tympani -haaran kautta -&gt; anteriorinen 2/3 kielestä a: Trigeminuksen (CN V) tehtäviä b: Kielen takaosa (1/3) saa makutunnon Glossopharyngeus-hermon (CN IX) kautta d: Kyyneleritys on facialiksen parasympaattinen toiminto, ei sensorinen 6.139 17-vuotiaalla perusterveellä naisella on ollut viikon ajan kurkkukipua ja kuumeilua. Nyt vastaanotollasi potilas kertoo kivun muuttuneen toispuoliseksi ja kivun säteilevän samanpuoliseen korvaan. Suun avaaminen on myös hankaloitunut. Mitä epäilet? Peritonsillaariabskessi Hammasinfektio Leukanivelen luksaatio Mononukleoosi Solution. Vastaus a Nielutulehduksen yleisin komplikaatio on peritonsillaariabskessi eli nielupaise. Todetaan useimmiten toispuolisena turvotuksena ja voimakkaana kurkkukipuna n. 3-7pv tonsilliitin/faryngiitin alusta. Kurkkukipu on pahempi paiseen puolella. Ilmenee erityisesti nuorilla aikuisilla, mutta voi esiintyä minkä ikäisellä potilaalla tahansa. Vaikeassa tilanteessa mahdollinen leukalukko (trismus), puuromainen (hot potato) puhe ja nielemisen vaikeudesta johtuva kuolaaminen. Turvotus työntää uvulaa poispäin. Kaulan alueen lymfadenopatiaa havaittavissa usein. Usein aiheuttaa kipua korvaan. b: Sopii anamneesin perusteella nielupaiseeksi c: Ei syytä luksaatiolla ja sopii anamneesin perusteella nielupaiseeksi d: Ei aiheuttaisi trismusta tai vain toispuolista kipua 6.140 Hyttynen purrut silmäluomea? 9-vuotias atoopikkolapsi tuodaan helmikuussa vastaanotollesi silmäluomen punoituksen takia. Anamneesissa saat tietää, että lapsella on ollut progredioivaa nuhaa 2vko ajan, sekä eilen oikealle silmäluomiin oli noussut turvotusta sekä punoitusta. Et saa näkyvyyttä silmämunaan turvotuksen alta ja lapsi ei anna kivun takia jatkaa tutkimusta. Nenästä valuttaa kellertävää räkää molemmin puolin ja lapsi valittaa päätä kipeäksi. Korvasta mitaten lapsella on lämpöä 38,4 astetta. Lapsen äiti miettii olisiko jokin hyttynen voinut puraista silmäluomesta yön aikana. Mitä näillä tiedoilla tulee epäillä ja miten toimit? Kasvojen erysipelasta, teet päivystyslähetteen KNK:lle ja neuvot potilasta hakeutumaan viipymättä jatkohoitoon. Vaikeaa konjunktiviittia, aloitat kloramfenikolitipat ja voiteen viikon kuurina, sovit soittokontrollin 7vrk päähän Orbitaselluliittia, teet päivystyslähetteen KNK:lle ja neuvot potilasta hakeutumaan viipymättä jatkohoitoon. Preseptaaliselluliittia, aloitat Kefexinin painonmukaisella annoksella tee lähetteen KNK:lle kiireellisyydellä 1-7vrk Solution. Vastaus c Orbitaselluliitti tarkoittaa silmäkuoppaan ulottuvaa tulehdusta. Tulehdus voi levitä silmäkuoppaan ympäröivistä kudoksista, useimmiten nenän sivuonteloista, harvemmin hampaista tai luomitulehduksesta. Se voi olla lähtöisin myös kyynelpussin tai -rauhasen tulehduksesta tai silmän sisäisestä tulehduksesta. Oireena turvotus ja punoitus silmäluomien alueella kuten preseptaaliselluliitissa, mutta mukana on aina myös silmälöydöksiä. Näkö on usein alentunut, silmä työntyy eteenpäin (proptoosi), silmäkuoppa on pinkeä, ja silmänpaine voi nousta. Silmässä voi näkyä relatiivinen afferentti mustuaisdefekti. Silmän liikkeet aristavat ja ovat rajoittuneet, ja potilas näkee kaksoiskuvia. Potilas on usein kuumeinen, ja tulehdusarvot ovat aina selvästi suurentuneet. Orbitaselluliitti on näköä, joskus jopa henkeä uhkaava tilanne, joka vaatii päivystyksellistä hoitoa erikoissairaanhoidossa. Tulehdus voi olla hengenvaarallinen, mikäli se leviää silmäkuopan kärjen kautta aivojen kovakalvon lokeroveriviemäriin (sinus cavernosukseen) aiheuttaen siellä tromboosin. Orbitaselluliitin epäily on aihe päivystyslähetteeseen sairaalaan, jossa silmä-, korva- ja lastenlääkärin konsultaatiot sekä kuvantamistutkimukset (TT tai MK) ovat välittömästi saatavilla. Perusterveydenhuollosta aikuispotilaat lähetetään ensisijaisesti korvalääkärille ja lapsipotilaat lastenlääkärille. Tarvittaessa konsultoidaan silmä- ja infektiolääkäreitä. Hoitona on laajakirjoinen laskimonsisäinen mikrobilääke osastolla. Märkäpesäkkeet avataan herkästi kirurgisesti. a: Kasvojen erysipelas (ruusu) on tavallisesti poskilla ja kasvoilla, mutta orbitan alueen syvä turvotus, kuume ja silmäkipu viittaa syvempään infektioon b: Konjunktiviitti aiheuttaa punoitusta, roskantunnetta, joskus eritteitä; ei yleensö tällaista oirekuvaa d: Preseptaaliselluliitti on lievempi kuva eikä todeta silmäoireita, kuten silmän liikerajoitusta 6.141 Kandi ottanut nokkiinsa 23-vuotiaalla lääketieteen opiskelijalla on tullut riitaa ystävän kanssa yökerhossa parhaasta KNK-alan opettajasta. Ystävä on hetkellisen mielenhäiriön takia lyönyt opiskelijaa nyrkillä kasvoille. Seuraavana aamuna opiskelija huomaa nenänsä olevan molemminpuolin tukkoinen, nenän varsi on turvonnut ja erittäin kipeä. Hän päättää hakeutua vastaanotollesi. Nenän varsi on voimakkaasti turvoksissa, alaluomissa on pinnallista hematoomaa ja toteat seuraavanlaisen näkymän (ks. kuva) Nenäluun ja septumin murtuma sekä dislokaatio, teet lähetteen knk:lle 1-7vrk kiireellisyydellä. Nenäluun kontuusio ja voimakas limakalvoturvotus, pyydät potilaan kontrolliin 2vko päähän Nenäluun murtuma ja septumhematooma, teet lähetteen knk päivystykseen Nenäluun hyväasentoinen murtuma ja normaalit alakuorikot, ei kontrolleja Solution. Vastaus c Turvotus tulee septumista ja viittaa septumhematoomaan. Nenämurtumat kuuluu lähettää päivystyksellisesti korvalääkärille, jos on avomurtuma tai nenän väliseinän vamma/hematooma (tai mahdollisesti vielä ne murtumat, joissa ei ole ehtinyt turvotusta vielä kohoamaan). Muut voi lähettää 1-7vrk kiireellisyydellä KNK:lle paikallispuudutuksessa tehtävää reponointia varten, joka tehdään turvotuksen laskettua. Nenän väliseinän hematooma hoidetaan päivystyksellisesti infektioriskin ja väliseinän myöhemmän paksuntumisen tai ruston tuhoutumisen riskin takia. Hematooma voi ilmaantua 1-2 vuorokauden viiveellä oireillen lisääntyvällä tukkoisuudella ja kivulla. Hoito on ensisijaisesti se, että paikallispuudutuksessa avataan limakalvo, tyhjennetään hematooma imulla ja asetetaan kevyesti komprimoiva tamponi pariksi vuorokaudeksi. "],["ov--tehtävät.html", "Kappale 7 O/V -tehtävät 7.1 2-vuotias poika, joka on saanut sormiruokaa syödessä ankaran yskänpuuskan. Nyt oire on jo mennyt ohi. Lapsi saturoituu hyvin, auskultoiden ei kuulu poikkeavaa. 7.2 70-vuotias mies, jolla on operoitu poskionteloita toistuvien poskiontelotulehdusten vuoksi. Vasemmalle on tehty aikoinaan Luc-Caldwell ja oikealle runsas 10 vuotta sitten FESS. Nyt potilaalla on ollut pitkään, yli 2 vk ajan kova flunssa ja epäilet tulehdusta poskionteloissa. 7.3 2-vuotias lapsi, jolla silmä on muurautunut umpeen. Lapsella on ollut kova nuha noin viikon ajan. Nyt lapsi kuumeilee ad 40o C. Lapsi on väsähtänyt ja kipeä. 7.4 35-vuotias nainen. Keväisin potilaalla on voimakkaat nuha- ja silmäoireet, ajoittain alahengitystieoireita. Antihistamiini on ollut säännöllisessä käytössä, mutta siitä ei ole riittävää apua. 7.5 Palvelutalossa asuva 89-vuotias monisairas vanhus (mm. MCC, HTA, lievä muistiongelma) tuodaan vastaanotolle. Hän on syönyt lounaalla lihakastiketta ja perunoita. Lounaan jälkeen vesikään ei ole mennyt alas. Hengitys on vapaata. 7.6 68-vuotias mies, jolla yläleuassa kokoproteesi ja alaleuassa osaproteesi. Potilas on syönyt kanankoipia illalla. Sen jälkeen on tuntunut pisto kilpiruston alapuolella joka nielaisulla.", " Kappale 7 O/V -tehtävät Valtakunnallisissa tärpeissä on myös useita tehtäviä, joissa pitää arvioida onko väittämä oikein (O) vai väärin (V). Tämän tyyppisiä tehtäviä ei ole ollut Turun tenteissä. En näitä kaikkia ole ehtinyt laittaa tähän kokoelmaan, tässä ensimmäisiä maistiaiseksi. 7.1 2-vuotias poika, joka on saanut sormiruokaa syödessä ankaran yskänpuuskan. Nyt oire on jo mennyt ohi. Lapsi saturoituu hyvin, auskultoiden ei kuulu poikkeavaa. Lapsi lähetetään thoraxkuvaan ja harkitaan jatkotoimia sen jälkeen. Lapsi laitetaan päivystyksenä KNK-klinikkaan bronkoskopiaa varten. Jäädään seuraamaan tilannetta ja laitetaan lapsi kotiin. Anamneesin perusteella kyseessä on ruokatorven vierasesine, eikä jatkotoimenpiteitä tarvita Solution. Vastaus V, O, V, V a: Thoraxkuva voi olla täysin normaali, vaikka keuhkoputkessa olisi vierasesine. Jatkotoimia ei arvioida thx-kuvan perusteella. b: Lapsen äkillinen yskänkohtaus = aspiraatio, kunnes toisin todistetaan; bronkoskopialla varmistetaan diagnoosi ja samalla voidaan kalastaa vierasesine pois. Tämä tulee tehdä päivystyksellisesti pelkän epäilyksenkin takia, koska jos vierasesineen antaa jäädä muhimaan, niin se aiheuttaa vaikeahoitoisen pneumonian. c: Alahengitystievierasesineen oirekuvassa yleensä on alussa yskänpuuska, jota seuraa oireeton vaihe. Tilannetta ei voi oireettomuuden takia jäädä seuraamaan, koska muuten potilaalle kehittyy pneumonia. d: Äkillinen yskänpuuska viittaa hengitysteihin, ei ruokatorveen 7.2 70-vuotias mies, jolla on operoitu poskionteloita toistuvien poskiontelotulehdusten vuoksi. Vasemmalle on tehty aikoinaan Luc-Caldwell ja oikealle runsas 10 vuotta sitten FESS. Nyt potilaalla on ollut pitkään, yli 2 vk ajan kova flunssa ja epäilet tulehdusta poskionteloissa. Paras hoito on empiirinen antibioottikuuri esim. amoksisilliini viikon ajaksi. Poskiontelot kannattaa huuhdella. Vasemmalle tehdään punktio ja oikealle lavaatio alakäytävän kautta. Potilas pitää lähettää kuutamokuvaan ennen hoitopäätöstä, sen jälkeen poskiontelot lavatoidaan tarpeen mukaan. Lavaatio kannattaa tehdä primääristi. Se tehdään oikealle keskikäytävän ja vasemmalle alakäytävän aukon kautta. Solution. Vastaus V, V, V, O a ja d: Jos on leikatut poskiontelot, usein hoidon tärkein osa on mekaaninen tyhjennys, joka voidaan tehdä tylpällä lavaatiokärjellä keskikuorikon alta, jos potilaalle on tehty keskikäytävän antrostomia ja alakuorikon alta, jos on alakäytävässä aukko. Myös perinteinen punktio on vaihtoehtoisesti mahdollinen FESS-leikatulle. b: Jos potilaalle on tehty Caldwell–Lucin leikkaus (poskiontelon radikaalileikkaus eli poistetaan poskiontelon limakalvo poskiontelon etuseinämään tehdyn luuaukon kautta), niin poskiontelopunktiota ei voi tehdä. c: Akuuteissa sinuiiteissa kliininen kuva + anamneesi riittää hoitopäätökseen; kuvantaminen ei ole rutiinisti tarpeellista 7.3 2-vuotias lapsi, jolla silmä on muurautunut umpeen. Lapsella on ollut kova nuha noin viikon ajan. Nyt lapsi kuumeilee ad 40o C. Lapsi on väsähtänyt ja kipeä. Kyseessä on sinuiitti ja lapselle pitää tehdä punktiot. Lapsen tila on septinen ja se vaatii päivystyslähetteen KNK-klinikkaan. Lapsella on sidekalvotulehdus. Se voidaan hoitaa antibioottisilmätipoilla ja amoksisilliinikuurilla. Kyseessä on todennäköisesti etmoidiitin seurauksena tullut orbitaselluliitti tai orbita-abskessi Solution. Vastaus V, O, V, O a: 2-vuotiaalla poskiontelot ovat vielä huonosti kehittyneet ja punktiot eivät ole ensisijainen hoito. b: Korkea kuume + yleisvoinnin lasku + silmäoireet -&gt; komplisoitunut tilanne -&gt; päivystyksellisen erikoissairaanhoitoon c: Sidekalvotulehdus ei nosta kuumetta tällä tavalla eikä laske yleistilaa merkittävästi eikä muurauta silmää umpeen. d: Pienillä lapsilla etmoidaalisinuiitti on yleinen, koska ne ovat kehittyneet jo pienenä. Se voi levitä orbitaan ja aiheuttaa ns. orbitaselluliitin (ja kehittyä abskessiksikin), joka aiheuttaa silmäoireita ja voi olla jopa hengenvaarallinen. 7.4 35-vuotias nainen. Keväisin potilaalla on voimakkaat nuha- ja silmäoireet, ajoittain alahengitystieoireita. Antihistamiini on ollut säännöllisessä käytössä, mutta siitä ei ole riittävää apua. Antihistamiinia voi ottaa kaksin- tai kolminkertaisella annoksella, jotta oireet pysyvät kurissa. Muuta lääkitystä tai tutkimuksia ei tarvita. Nenästeroidi tulisi aloittaa hyvissä ajoin ennen siitepölykauden alkua ja käyttää sitä säännöllisesti koko siitepölykauden ajan. Lisänä esim. kromoglikaattisilmätipat ja antihistamiinitabletit. Potilaalla tulisi olla tehokas oirelääkitys ainakin yhden siitepölykauden ajan. Jos se ei riitä, voidaan harkita tablettisiedätystä ainakin pujolle. Potilaalle pitää aloittaa tehokas oirelääkitys (säännöllinen nenästeroidi, tarpeen mukaan antihistamiini ja silmätipat). Myös astmatutkimukset kannattaa tehdä, sillä potilaalla on ainakin hyperreaktiviteetti keuhkoputkissa, myös astma on mahdollinen. Solution. Vastaus V, O, V, O a: Allergisessa nuhassa nenästeroidi on tehokkain lääke, ei antihistamiinin annoksen nosto. Antihistamiinin suurentaminen yksin ei riitä, eikä se hoida nenän tulehdusta. Lisäksi alahengitystieoireet vaativat lisäselvitystä. b: Tämä on perushoito allergisessa nuhassa. Ennalta aloitettu ja säännöllisesti käytetty nenästeroidi toimii parhaiten. Silmäoireisiin paikallishoito, antihistamiini lisänä. c: Ei voi vain aloittaa siedätystä jollekin allergeenille, jos ei tiedetä sen aiheuttavan oireita. Potilaalal tulee siis olla varmistettu IgE-välitteinen (S-IgE-Pse tai S-All-IgE), oireita aiheuttava allergia. Pujo ei myöskään ole yleisimpiä allergeeneja, joten se ei olisi “ainakin”-listalla. Yleisimmät siedätyshoidon kohteet ovat koivu (65 %) ja timotei (29 %). d: Alahengitystieoireet allergikolla = astma pitää aina poissulkea. Allergista riniittiä sairastavalla on 2-3 kertainen elinaikainen riski sairastua astmaan verrattuna henkilöön, joka ei sairasta allergista riniittiä. 7.5 Palvelutalossa asuva 89-vuotias monisairas vanhus (mm. MCC, HTA, lievä muistiongelma) tuodaan vastaanotolle. Hän on syönyt lounaalla lihakastiketta ja perunoita. Lounaan jälkeen vesikään ei ole mennyt alas. Hengitys on vapaata. Potilaalla on todennäköisesti vierasesine hengitysteissä. Potilaasta pitää tehdä kiireellinen lähete (R1, 1–7 pv) jatkotoimenpiteisiin. Ilmeisimmin kyseessä on ruokatorvessa oleva lihapala, joka on juuttunut paikoilleen. Potilas ei välttämättä ole nukutuskelpoinen. Hänet pitää lähettää päivystyksenä ESH:oon gastroesofagokopiaan, joka voidaan tehdä hereillä. Vastaanotolla tehdään LI (laryngoscopia indirecta). Ellei siinä ole löydöksiä, ei jatkotoimia tarvita Solution. Vastaus V, O, O, V a: Ongelma alkoi syömisen jälkeen ja vesikään ei mene alas, mutta hengitys onnistuu normaalisti. Potilaalla ei myöskään ollut alahengitystievierasesineaspiraatiolle tyypillistä yskäkohtausta alkuun. Tämä viittaa ruokatorven eikä hengitysteiden ongelmaan. b: Tila sopii ns. steakhouse syndroomaan, joka tarkoittaa akuuttia ruokatorven tukosta, yleensä huonosti pureskellun ruuan takia. c: 89-vuotias monisairas → nukutusriskit. Gastroskopia voidaan kuitenkin tehdä hereillä ja on hoitava toimenpide. d: LI ei näe ruokatorveen eikä sulje pois ruokatorvitukosta. 7.6 68-vuotias mies, jolla yläleuassa kokoproteesi ja alaleuassa osaproteesi. Potilas on syönyt kanankoipia illalla. Sen jälkeen on tuntunut pisto kilpiruston alapuolella joka nielaisulla. Vierasesine on ruokatorvessa ja ruokatorven perforaatioriski on todellinen. Potilaasta pitää ottaa THX-kuva ja varmistaa, ettei luunpalaa näy ruokatorven alueella. Peilitutkimuksilla voidaan varmistaa, ettei vierasesinettä larynxissa tai hypofarynxissa ole. Jos löydös on siisti, ei jatkotoimenpiteitä tarvita. Potilas pitää lähettää päivystyksenä esofagoskopiaan KNK-klinikkaan. Solution. Vastaus O, V, V, O a: Kanankoiven luu on terävä. Pisto nieltäessä + anatominen sijainti viittaa ruokatorveen / hypofarynxiin ja perforaatioriski on todellinen. b: Pienet luut ja ruodot näkyvät usein huonosti eikä normaali THX-kuva sulje pois vierasesinettä. c: Peilitutkimus ei näe ruokatorveen ja oireet voivat jatkua, vaikka vierasesine olisi jo edennyt alemmaksi tai painunut seinämään. d: Terävä vierasesine + oireet = päivystysendoskopia. Tämä on sekä diagnostinen että hoitava toimenpide. "],["helsinki.html", "Kappale 8 Helsinki 8.1 2022 8.2 2023 8.3 Toistuvia ponkiontelotulehduksia 8.4 2024 8.5 2025", " Kappale 8 Helsinki Helsingin arkistossa on paljon täysin samoja kysymyksiä kuin Turun wikissäkin, joten tähän olen kerännyt vain ne, joita ei ole vielä tullut aikaisemmissa kappaleissa. Voi olla hyvinkin järkevää harjoitella näitäkin kysymyksiä, koska vaikuttaa siltä, että tentit käyttävät kaupunkien välillä ainakin jossain määrin yhteistä pankkia. Tenteissä on tyypilliseen tapaan 50 kysymystä, joten kaikki sen alittavat lukumäärät johtuvat kysymyksistä, jotka olivat jo aikaisemmin. 8.1 2022 Vuodesta 2022 eteenpäin tentit ovat monivalintatenttejä, sitä ennen enemmän esseetä. 8.1.1 Missä tilanteessa seuraavista ei tulisi epäillä äkillistä kartiolisäkkeen tulehdusta? Korvan takaa iho on punoittava ja aristava, korvalehti on hieman kääntynyt ulospäin ja tulehdusarvot ovat kohonneet Tärykalvo näyttää terveeltä, mutta korvakäytävässä, korvalehdessä ja korvan takana on turvotusta Potilaalla on korvatulehdus ja kaulan imusolmukkeet ovat sillä puolella kipeät ja suurentuneet Tärykalvo on puhjennut ja vuotaa märkää Solution. Vastaus d Kun tärykalvo puhkeaa, paine välikorvassa purkautuu, ja riski tulehduksen leviämiselle kartiolisäkkeeseen pienenee -&gt; mastoidiitin hoitoon yleensä kuulukin laaja parasenteesi tai tympanostomia. Pelkkä märkävuoto ei viittaa mastoidiittiin, ellei siihen liity korvan takaista punoitusta, turvotusta, aristusta tai korvalehden työntymistä ulospäin. a: Klassinen oirekuva, vahvin epäily mastoidiitista b: Korvan takainen turvotus herättää aina epäilyn mastoidiitista c: Kaulan imusolmukkeiden reaktiivinen suurentuminen viittaa infektion leviämiseen ja voi liittyä mastoidiittiin. Märkä voi mastoidiitissa puhjeta myös kartiolisäkkeen kärjen kautta kaulalle (Bezoldin abskessi), mikä voidaan väärin tulkita imusolmukesuurentumaksi. 8.1.2 Pullealla opettajalle uniapnea Vastaanotollesi tulee 45-vuotias opettaja, jonka BMI on 35. Puoliso valittaa kovaäänisestä kuorsauksesta. ESS-kyselyssä pisteet 12. Yöpolygrafiassa on lievään, asentoriippuvaiseen, obstruktiiviseen uniapneaan sopiva löydös. AHI on koko yölle laskettuna 9. Nielussa on keskikokoiset tonsillat, uvula kookas ja suulaki laskeutuu alas. Mitä teet? Lähetän potilaan suu- ja leukasairauksien yksikköön apneakiskon valmistamista varten Lähetän potilaan keuhkotaudeille CPAP-laitehoidon aloitusta varten Annan potilaalle ohjeet laihduttamisesta ja kehotan välttämään selkäasennossa nukkumista Lähetän potilaan korvaklinikalle arvioon nielurisaleikkausta ja suulakitoimenpidettä varten Solution. Vastaus c Potilaalla on lievä (AHI &lt;15) uniapnea, joka aiheuttaa merkittävää uneliaisuutta (ESS yli 9). Liikapainoisen uniapneapotilaan hoitoon kuuluvat aina painonhallinta ja elämäntapaohjaus. Lievässä uniapneassa laihdutus voi olla riittävä hoito. Jos potilas on vähäoireinen ja yöpolygrafiassa havaitaan lievä uniapnea tai osittainen unenaikainen ylähengitystieahtauma, perusterveydenhuollossa hänet ohjataan laihdutus- ja asentohoitoon. a: Uniapneaa hoidetaan erityisesti apneakiskolla, jos oirekuva on lievä tai potilas ei sovellu CPAP-hoitoon. Työntää alaleukaa ja kielen lihaksistoa eteen. Mahdollisesti voidaan testata, mutta laihduttaminen on tärkeämpi hoito. b: CPAP-hoito on uniapnean ensisijainen hoito erityisesti keskivaikeista tai vaikeista oireista kärsivillä ja niillä, joilla AHI on yli 15/h. d: Ei ole aiheellista lievässä oirekuvassa ainakaan ennen laihduttamisen kokeilemista. 8.1.3 6-vuotias lapsi. Äiti saattajana kertoo, että lapsella on ollut flunssamaisen nasaali puheääni hyvin pitkään, mahdollisesti siitä lähtien kun oppi puhumaan. Statuksessa rauhallinen nielu, tonsillat gr2, haarautunut uvula (uvula bifida) ja kovassa suulaessa palpoiden on pieni lovi limakalvon alla. Normaalilöydös, ei liity lapsen nasaalisuuteen Piilosuulakihalkio, selittää nasaalisuuden Tonsillahyperplasia aiheuttaa nasaalisuuden Huuli-suulakihalkio, ei liity nasaalisuuteen Solution. Vastaus b Suulaki- ja huuli-suulakihalkiot ovat raskauden ensimmäisellä kolmanneksella syntyviä kehityshäiriöitä. Huuli-suulakihalkiot (cheilognathopalatoschisis) ja pelkät suulakihalkiot ovat kaksi erillistä kehityshäiriötä. Halkiot voivat olla tois- tai molemminpuolisia, osittaisia tai täydellisiä. Suulakihalkion kliininen kuva vaihtelee piilosuulakihalkiosta (limakalvonalainen halkio) täydelliseen pehmeän ja kovan suulaen halkioon. Joskus suulakihalkio voi olla piilossa suun limakalvon alla. Uvula voi tällöin olla kaksiosainen ja tunnustelemalla voi limakalvon alla tuntea kovan suulaen reunassa halkion. Silloin puhutaan piilohalkiosta. Suulakihalkiossa suulaen lihaksisto ei toimi normaalisti. Tämä johtaa myös korvatorven toimintahäiriöön, jonka seurauksena välikorva ei ilmastoidu normaalisti. Lähes kaikille suulakihalkiolapsille kehittyy tämän vuoksi liimakorva. Kasvun ja halkion leikkaushoidon avulla välikorvan ilmastoituminen paranee yleensä kouluikään mennessä. Kuulon ja puheenkehityksen vuoksi liimakorvaa hoidetaan tuohon saakka tärykalvoputkituksin. Ennen suulaen sulkuleikkausta vauvan äännellessä ilmaa ohjautuu tavallista enemmän nenään. Puhuttaessa suulaen tulee sulkea ilmatie nenään muiden äänteiden, paitsi M-, N- ja NG – äänteiden kohdalla. Mikäli nenänielu ei sulkeudu kunnolla, ilmanpaineen nostoa vaativien äänteiden (K, P, T, R, S) tuottaminen ei onnistu napakasti. Piilosuulakihalkiota ei välttämättä havaita varhaislapsuuden aikana, mutta sitä tulee epäillä, jos lapsen puhe on nenäsointista. Mikäli piilohalkio löytyy lapselta, jolla ei ole puheen tai syömisen ongelmia, lisätutkimukset eivät ole tarpeen. Jos lapsen puhe on nenäsointista, hänet on syytä lähettää erikoissairaanhoidon tutkimuksiin, vaikka piilohalkiota ei löytyisikään. a: Lapsen nasaalisuus ja palpoituva halkio -&gt; ei ole normaalilöydös. Potilaalla on kaksihaarainen suulakikieleke (uvula bifida), joka Yyksittäisenä löydöksenä voi olla merkityksetön (noin 1–2 %:lla väestöstä löytyy), mutta on hyvä muistaa, että se voi liittyä ainoana näkyvänä löydöksenä piilosuulakihalkioon. c: Tonsillat ovat vain gr 2 (25-50% suunielusta) eivätkä ne aiheuta hypernasaalista puhetta d: Huuli-suulakihalkio olisi nähtävissä eikä piilossa; halkiot myös nimenomaan liittyvät nasaalisuuteen 8.1.4 Äänihuulen polyyppi esiintyy usein allergikolla paranee useinmiten ilman toimenpiteitä voi johtua äänihuulten traumasta pitää poistaa dysplasian asteen arvioimiseksi Solution. Vastaus c Toispuolisen äänihuulipolyypin taustalla lienee useimmiten äkillinen mekaaninen trauma, esimerkiksi yskän tai rykimisen tai erityisen voimakkaan äänenkäytön aiheuttama verenpurkauma. a: Kurkunpään polyyppi ei liity allergiseen taipumukseen (kuten usein nenäpolyyppi), vaan se syntyy muilla mekanismeilla. b: Käytännössä aina hoidetaan kirurgisella poistolla d: Isommat polyypit eivät katoa oikein itsestään -&gt; poistetaan oireiden hoidoksi, ei dysplasian asteen arvioimiseksi 8.1.5 30-vuotias naisopettaja, harrastaa laulua. Kotona on kaksi lasta (9kk ja 3 v). Äänenkäheys alkoi syksyllä, kun hän palasi töihin äitiysloman jälkeen. Kurkunpää tutkittiin ja äänihuulissa todettiin symmetriset kyhmyt. Potilas kysyy hoitosuunnitelmasta. Annat antibioottikuurin ja pyydät kontrolliin kahden kk:n päästä Teet lähetteen foniatrian poliklinikkaan, mahdollisesti potilaalle järjestetään ääniterapia Laitat potilaalle PPI-lääkkeen kahdeksi kuukaudeksi Teet lähetteen korvaklinikkaan kyhmyjen poistoa varten Solution. Vastaus b Äänihuulikyhmyt ilmenevät yleensä bilateraalisina massoina äänihuulen limakalvolla. Ylimääräinen massa äänihuulen limakalvon värähtelevässä osassa aiheuttaa aina käheytymisen. Tämä johtuu ensisijaisesti siitä, että limakalvoaalto ei synny symmetrisesti ja koko värähdyksestä tulee epäsäännöllinen. Toissijaisesti käheys syntyy siitä, että muutos estää ääniraon sulkeutumisen. Kyhmyt syntyvät äänihuuliin kohtaan, jossa mekaaninen rasitus on suurinta (rasitusvamma). Limakalvon värähdyslaajuus on kaikkein suurin äänihuulen etu- ja keskikolmannesten rajalla. Jos ääntä rasitetaan liikaa, syntyy tähän kohtaan ensin mikroverenvuoto ja turvotus. Kroonistuessaan ne muodostavat ylimääräisen fibroottisen kyhmyn subepiteliaaliseen tilaan. Jos ääntä edelleen rasitetaan, alkaa levyepiteeli paksuuntua ja muuttuu keratiinia muodostavaksi. Kyhmyt syntyvät siten limakalvon venytyksestä ja hankauksesta, ja ne ovat periaatteessa aina molemminpuolisia, mutta eivät välttämättä kooltaan symmetrisiä. Äänihuulikyhmyt ovat yleisimpiä erityisesti kahdelle potilasryhmälle: nuoret joukkupelejä harrastavat pojat ja äänityötä tekevät/muuten kovaääniset nuoret naiset. Äänihuulikyhmyjen aiheuttaja on runsas ja voimakas äänenkäyttö, joka aiheuttaa mikrotraumojen kautta limakalvon paksuuntumista. Kaikki äänityötä tekevät aikuiset kyhmypotilaat pitää lähettää ääniterapiaan. Kyhmyt katoavat vain rasitusta vähentämällä. Hoidoksi ja uusiutumisen ehkäisyyn puhetyöläiselle äänenvahvistuslaite. Poikien hoitamiseksi riittää valistus: ei saa huutaa kilpaa. Poikien äänihuulikyhmyt katoavat äänenmurroksen yhteydessä. Jos tytöllä todetaan äänihuulikyhmyt, tämä viittaa yleensä ongelmaan joko limakalvon värähtävässä mekanismissa tai äänenkäyttötavassa. Nämä tytöt ovat usein kuuluvaäänisiä. Tyttöjen tapauksessa kannattaa harkita foniatrista konsultaatiota. On nimittäin tavallista, että ääni tulee myöhemminkin herkästi käheytymään ja kestää huonosti rasitusta a: Ei ole infektio kyseessä c: Todennäköisesti kyseessä on äänirasituksen aiheuttamat kyhmyt, ei refluksista johtuva käheys d: Jos ääniterapia ei auta, osa aikuisten äänihuulikyhmyistä hoidetaan harvoin kirurgisesti. 8.1.6 Tytöllä flunssaa ja tympanometriatuloksia Äiti tuo vastaanotolle 3-vuotiaan tytön, jolla on ollut aiemmin kaksi kertaa välikorvantulehdus. Tytöllä on ollut kolmen päivän ajan flunssaa: nuhaa, lievää yskää ja lämpöä, ja nyt hän on valitellut oikeaa korvaa kipeäksi sekä syönyt vähän huonommin. Äiti on huolissaan siitä, onko taas tullut korvatulehdus. Tutkittaessa yleisvoinniltaan hyväkuntoinen, mutta räkäinen, niiskutteleva lapsi, joka ei oikein malta pitää päätä paikallaan. Nielu on vähän punoittava. Oikea tärykalvo on myös hieman punoittava, liikkuvuuden arviointi ei onnistu. Tympanometrillä tulee C-käyrä. Vasen korva näyttää hieman punoittavalta, mutta tärykalvo liikkuu, tympanogrammissa on A-käyrä. Mitä teet? Oikealla on alipainetta. Arvioin, että oireet ovat aika lievät ja kehotan äitiä antamaan lapselle kipulääkettä sekä tulemaan uudelleen, jos oireet pahenevat tai eivät ala lievittyä parissa päivässä Koska lapsi on syönyt huonommin, epäilen streptokokin aiheuttamaa nielutulehdusta ja arvelen, että korvakipu heijastuu nielusta. Otan nieluviljelyn ja aloitan penisilliinikuurin. Aloitan antibiootin ja lähetän lapsen korvalääkärille tympanostomia-arvioon, koska nyt jo kolmas tulehdus Aloitan antibioottikuurin oikeanpuoleiseen korvatulehdukseen ja sovin kontrollin. Solution. Vastaus a Korvien ja tärykalvojen punoitus ilman osoitusta välikorvan eritteisyydestä ei vielä riitä välikorvatulehduksen diagnoosin asettamiseksi. Vasemmalla tärykalvo liikkuu ja tympanogrammi on normaali -&gt; välikorvaeritteisyys käytännössä poissuljettu. Oikealla korvassa todetaan C-käyrä, joka viittaa siihen, että välikorvassa on alipainetta. Todennäköisimmin syynä on potilaan flunssaoireet, jotka aiheuttavat korvatorven vajaatoimintaa ja siten välikorvan alipainetta. b: Alle 3-vuotiailla streptokokkinielutulehdukset ovat harvinaisia. Centor-pisteitäkin ajatellen ei olisi aihetta nieludiagnostiikalle, vaikka pisteet ovatkin heikommat käyttöarvoltaan pienillä lapsilla. c ja d: Kyseessä on flunssaan sopiva kuva, ei tarvitse antibioottihoitoa. 8.1.7 Mikä on otoskleroosin hoidossa käytettävä leikkausmenetelmä? Stapedotomia Inkudoplastia Myringotomia Malleoplastia Solution. Vastaus a Otoskleroosin aiheuttaman kuuulovian tärkein hoitomuoto on leikkaus. Suomessa tehdään noin 200-300 otoskleroosileikkausta vuodessa. Leikkauksella pyritään korjaamaan jalustimen kiinnittymisen (soikeaan ikkunaan) aiheuttama äänen johtumiseste. Kiinnittynyt jalustin korvataan proteesilla. Tähän on valittavana kaksi leikkausmenetelmää, stapedektomia ja stapedotomia. Stapedektomiassa jalustin poistetaan kokonaan tai osittain. Avattu soikea sisäkorvaikkuna suljetaan sidekudossiirteellä ja proteesi asetetaan alasimen ja ikkunaa peittävän kalvon väliin. Stapedotomiassa jalustimen haarakkeet poistetaan ja tehdään reikä jalustimen levyyn, minkä jälkeen alasimeen kiinnitettävä mäntäproteesi asetetaan jalustimen levyn aukon läpi noin puolen millimetrin syvyyteen sisäkorvaan. Leikkaus tehdään tavallisesti paikallispuudutuksessa. Stapedotomia on nykyisin vallitseva leikkausmenetelmä. Pienempi sisäkorva-avaus aiheuttaa vähemmän tasapainohäiriöitä ja pahoinvointia, jolloin potilaat voidaan kotiuttaa sairaalasta yleensä samana päivänä b: Korjaa alasinluuta (incus) ja käytetään ossikkeliketjun vaurioissa c: Tärykalvon avaus d: Vasaran (malleus) korjaus 8.1.8 Suun limakalvo on hyvin verisuonitettu, jonka takia stanssilla otetun näytepalan ottoaluekin paranee yleensä muutamassa päivässä. Näytettä otettaessa on huomioitava PAD-purkin huolellisesta käsittelystä steriliteetin säilyttämiseksi yleislääkärillä ei yleensä ole tarvittavia erikoisvälineitä saatavilla yleensä tikkiä ei tarvita, mutta tarvittaessa se on osattava laittaa suun limakalvolta näyte otetaan yleensä erikoissairaanhoidossa Solution. Vastaus c Stanssibiopsian jälkeen ei yleensä tarvita ompeleita, mutta joskus vuoto voi olla runsasta ja on osattava laittaa tikki. a: PAD-purkki ei ole steriili juttu, joten siihen ei pidä koskea jos tekee toimenpiteitä steriilisti. Näytteet tulee tiputtaa purkkiin niin, ettei osu purkkiin välineillä. b ja d: Näytteet voi ottaa PTH:ssa eikä vaadi mitään erikoisuuksia. Hammaslääkäritkin voivat ottaa näytteitä. Stanssi (4 - 8mm, erityisesti ienalue, suulaki, poski) tai veitsi on yleisin tapa saada näyte. 8.1.9 Mitä seuraavista tarvitaan, jos potilaalla todetaan toispuolinen perifeerinen kasvohermohalvaus? Audiometria Varicella zoster vasta-aineet Elektrogustometria Parotiksen palpaatio Solution. Vastaus d Toispuolinen perifeerinen kasvohermohalvaus vaatii aina tutkimista sen suhteen, että onko sen taustalla tuumori. Kyseessä voi mm. olla kasvohermoa painava kasvain korvasylkirauhasen alueella, koska kasvohermo kulkee sen läpi. Kiireellinen lähete KNK:lle on aiheellinen, jos korvasylkirauhasen palpaatiossa havaitaan resistenssi a: Audiogrammi kyllä yleensä kuuluu perifeerisen kasvohermohalvauksen tutkimuksiin, mutta ei ole se absoluuttisen tärkein eikä ole rutiinia kaikkialla Suomessa (Varhan alueella kyllä rutiinia). Vaikka idiopaattinen kasvohermohalvaus (Bellin pareesi) ei useimmiten aiheuta merkittävää kuulonalenemaa, audiogrammi auttaa erottamaan idiopaattisen pareesin muista taustasyistä ja voi olla osa kattavaa tutkimusta etenkin, jos oireet ovat epätyypillisiä tai toipuminen viivästyy. b: VZV kyllä reaktivoituu Ramsay Huntin oireyhtymässä ja voi aiheuttaa kasvohermohalvauksen, mutta diagnoosi on kliininen eikä vasta-aineiden määrityksellä ole merkitystä c: Tutkii makuaistia; ei vaikuta diagnostiikkaan tai hoitopäätöksiin 8.1.10 Lyhyen ajan sisällä vastaanotollasi on käynyt neljä kroonista rinosinuiittia sairastavaa potilasta, joiden kaikkien esitiedot poikkeavat hieman toisistaan. Kenellä seuraavista potilaistasi krooninen rinosinuiitti on potentiaalisesti vaikeahoitoisin? Potilaalla, jolla on krooninen ei-polypoottinen rinosinuiitti + astma Potilaalla, jolla on astma + allerginen nuha + krooninen polypoottinen rinosinuiitti Potilaalla, jolla on krooninen polypoottinen rinosinuiitti + astma + aspiriiniyliherkkyys Potilaalla, jolla on ei-polypoottinen krooninen rinosinuiitti + allerginen nuha Solution. Vastaus c Tämä yhdistelmä on AERD (Aspirin-Exacerbated Respiratory Disease) eli Samterin triadi. Tulehdus on todennäköisesti voimakkaasti eosinofiilinen ja polyypit kasvavat nopeasti ja uusiutuvat herkästi. Astma on usein vaikeampi ja vaikeasti hallittava. 8.1.11 Mikä seuraavista väittämistä on VÄÄRIN? Palan tunne eli globus on oire, johon usein liittyy oireen provosoituminen tyhjää niellessä kivulias tunne kiinteää niellessä kaulan ja niskan lihasjäykkyys keskikaulan palpoiden todettava aristus Solution. Vastaus b Globus pharyngeus = Palan, paineen tai epämukavuuden tunne nielussa. Ei nielemiskipua (odynofagia), nielemisvaikeutta (dysfagia) tai painonlaskua a: Oire esiintyy tyypillisesti ruokailujen välillä tyhjää niellessä ja voi aiheuttaa toistuvasti ilmenevän nieluun takertuneen ruuan tunteen. On tavanomaista, että palan tunne tulee esille tyhjää tai sylkeä nielemällä. Potilaat usein nieleskelevätkin tiheästi joko tunnustellakseen oirettaan tai lievittääkseen kurkun kuivuutta. Syöminen ja juominen helpottavat yleensä oiretta tai siihen ei ruokaillessa kiinnitä huomiota. Erityisestä tämä erottaa oireen dysfagiasta. c: Globus pharyngeuksen yleisimpiä aiheuttajia ovat juurikin lihasperäiset syyt (niskan, kaulan alueen ja purentalihasten jännitys). Taustalla voi myös olla usein mm. refluksitauti. d: Palpaatioarkuus voi viitata alueen lihasten jännitykseen ja keskikaulan palpaatiossa tuntuvat asiat ovat muutenkin usein ei-maligneja ja vain normaaleja rakenteita. On hyvä tiedostaa, että nielun palan tunne ilman muita oireita on vain harvoin merkki syöpätaudista. Tutkimuksen mukaan globus-potilaista n. 1% sairastuu neljän vuoden seurannassa pään ja kaulan alueen syöpätautiin eikä näissäkään tapauksissa globus-oireen yhteys syöpätautiin ollut aina selvä. 8.1.12 TK-vastaanotollesi tulee 24-vuotias opiskelija kaulalla olevan kyhmyn vuoksi, joka huomannut partaa ajaessa noin kuukautta aiemmin. Kasvutaipumusta ei ole havainnut, mutta on huolestunut. Toteat noin 2 cm kyhmyn oikeassa kilpirauhaslohkossa muun kaulan palpaation ollessa normaali, samoin muu KNK-status on normaali. Mitä teet? Lähete kaulan ultraäänitutkimukseen ja ohutneulanäytteeseen jos T4v ja TSH ovat normaalit, ei tarvetta jatkotutkimuksille tai kontrolleille 10 vrk pitkä empiirinen antibioottihoito kontrolli 3 kk kuluttua kasvutaipumuksen selvittämiseksi Solution. Vastaus a Epäilyttävät muutokset kilpirauhasessa (ja yleensä muutenkin pään ja kaulan alueella) tutkitaan ensisijaisesti ultraäänellä ja samalla voidaan ottaa ohutneulanäyt (ONB). b: Tuumorit voivat olla toimimattomia, normaalit hormonitasot eivät sulje pois neoplasiaa c: Ei ole viitettä infektiosta d: Pään ja kaulan alueen tuumorien kanssa on kiire, ei seurata 3 kuukautta 8.1.13 Suun pohjan resistenssi TK-vastaanotollesi tulee 81-vuotias nainen, jolla 3-4 vuoden aikana on esiintynyt suunpohjan turvottelua, myös kipua syödessä ko. alueella, toisinaan lämpöilyä ja tilanne rauhoittunut 7 vrk antibioottikuurilla väliaikaisesti. Kaulalta palpoiden toteat suun pohjassa ko. puolella vähän aristavan resistenssin ja myös kielen alla turvotusta. Submandibulaarirauhanen laskutiehyt auki, ei kiveä palpoiden. Mitä teet? 1 kk tulehduskipulääke Amoksisilliini-klavulaanihappo tai kefaleksiinikuuri ja tulehduskipulääke 1 kk Noin kuukauden antibiootti: amoksisilliini-klavulaanihappo tai kefaleksiinikuuri. Lähete erikoissairaanhoitoon Solution. Vastaus d Kyseessä on vanha potilas, jolla on palpoitava resistenssi suunpohjassa, joka ei ole selvästi sylkikivi. Tämä herättää epäilyn sylkirauhasen kasvaimesta, joka aiheuttaa toistuvia sylkirauhastulehduksia. Vaatii ESH:n arviota eikä hoideta enää empiirisesti (varsinkaan nyt rauhallisessa vaiheessa) antibiooteilla tai NSAIDeilla. 8.1.14 Mitä kalorisella kokeella voidaan tutkia? Huimauksen perifeeristä ja sentraalista erotusdiagnostiikkaa Posteriorisen kaarikäytävän hyvänlaatuista asentohuimausta Tasapainoratojen välistä puolieroa Sacculocollista refleksiä. Solution. Vastaus c Täydellisessä kalorisessa kokeessa kumpaankin korvakäytävään johdetaan vuorotellen lämmintä ja kylmää vettä tai ilmaa. Potilas on selin makuulla pää kallistettuna 30° eteen ja ylös siten, että horisontaalinen kaarikäytävä on pystyasennossa. Näin lämpötilan muutos laukaisee endolymfan liikkeen, joka on lämpimällä (44 °C) ärsykkeellä stimuloivaa ja kylmällä (30 °C) ärsykkeellä inhiboivaa kaarikäytävälle. Kalorinen reaktio kertoo vestibulaarijärjestelmän tilasta. Jos reaktio on positiivinen eli nystagmusta tai huimausta ilmenee, vestibulaarijärjestelmä on kunnossa. Kalorisen kokeen etu on, että se on varsin helppo suorittaa, ja molemmat korvat voidaan tutkia erikseen. Haittapuolia ovat, että vain horisontaalinen kaarikäytävä on tutkittavissa. Lisäksi potilaan vireystila ja ohimoluun rakenne vaikuttavat vasteisiin. Laukeava nystagmus rekisteröidään videokameroilla VOG:ssä ja korvien välinen puoliero lasketaan hitaan vaiheen kulmanopeuden tai taajuuden osalta. Menetelmän mukaan 20-30 %:n puolieroa pidetään merkittävänä. Puoliero ei kerro varmuudella, sijaitseeko vika sisäkorvassa, hermossa tai aivorungon tumaketasolla. Molemminpuolisessa tasapainoelimen viassa puoliero ei useinkaan ole merkittävä. a: Kalorinen koe ei luotettavasti erottele perifeeristä ja sentraalista huimausta eikä kuulu rutiinitutkimuksiin. b: Kalorisessa kokeessa tutkitaan vaakasuoraa kaarikäytävää ja okulovestibulaarista heijastetta. Dix-Hallpike on posteriorisen BPPV:n diagnostinen testi. d: Saculocollinen refleksi (tai sakulokollien heijaste) on vestibulaarinen (tasapainoelimen) refleksi, joka ohjaa pään asentoa. Se aktivoituu sisäkorvan sacculuksen eli pallotiehyen aistiessa pään kiihtyvyyttä tai asennon muutosta. Tämä heijaste aiheuttaa nopean niskan lihasten supistumisen pään vakauttamiseksi. Se on osa varhaisia motorisia refleksejä. 8.1.15 Epäilet 19-vuotiaalla kausiluonteista nuhaa sairastavalla potilaalla koivuallergiaa. Millä seuraavista tutkimuksista voit tätä selvittää? Seerumin spesifisen IgE:n määrityksellä Veren eosinifiilimäärityksellä Seerumin kokonais-IgE-määrityksellä Epikutaanitesteillä Solution. Vastaus a Kausiluonteinen nuha ja selkeä kausivaihtelu viittaa allergeenispesifiseen allergiaan (tässä tapauksessa koivu). Spesifinen IgE (sIgE) mitataan verestä tiettyä allergeenia vastaan, esim. juuri koivun siitepölyä. b: Eosinofilia voi olla yleinen allergiassa, mutta se ei ole spesifinen c: Kokonais-IgE voi olla koholla monissa tilanteissa eikä kerro, mihin allergeeniin potilas on herkistynyt d: Epikutaanitestillä selvitetään allergiseksi epäillyn kosketusihottuman syytä, joka oireilee vähitellen ilmaantuvana kutiavana ihottumana. Puhutaan myös viivästyneen kosketusallergian tutkimuksesta. Tämä on eri asia kuin ihopistokoe eli prick-testi, jota käytetään spesifisten IgE-testien rinnalla ensisijaisena tukimuksena allergisessa nuhassa. 8.1.16 Aikuisen uniapneapotilaan kirurgiseen hoitoon EI KUULU Septoplastia suulaen ja kielentyven kuumennushoito (RFA) ja kieliluun nosto hypoglossus stimulaattori partiaalinen uvulektomia Solution. Vastaus d (a?) Uvulopalatofaryngoplastiaa ei oikein tehdä enää, koska tulokset eivät ole mairittelevia ja CPAP-hoito on niin hyvää nykyään. Radiotaajuushoitoa on myös käytetty aikaisemmin, mutta nykyään vähemmän. Ellei uniapnean konservatiivinen hoito (elintapahoidot, uniapneakisko tai CPAP) ole riittävä, potilas ei siedä hoitoa tai hänellä on merkittäviä uniapnealle altistavia nielun tai kasvojen alueen rakenteellisia tekijöitä, voidaan harkita ylähengitysteiden tai kasvojen alueen kirurgiaa. Leikkaus voidaan kohdistaa yhdelle tasolle (esim. nenä, nielu, pehmeä suulaki, kielen kanta) tai samanaikaisesti usealle eri tasolle (monitasokirurgia). Uniapnean hoidossa voidaan käyttää mmavartavia toimenpiteitä (esim. risaleikkaus, uvulopalatofaryngoplastia (UPPP), leukaosteotomiat), avustavia toimenpiteitä (esim. nenäpolyyppien poisto, nenän väliseinän oikaisu eli septoplastia), ylähengitystiet ohittavia toimenpiteitä (henkitorviavanne). a: Mallivastauksissa a (septoplastia) on oikea vastaus eli se ei kuuluisi uniapnean kirurgiseen hoitoon, mutta nenähengitystä parantava kirurgia on kyllä yleistä parantamaan maskihoidon toteutumista. Ehkä on ajateltu, että se ei sinänsä korjaa uniapneaa, mutta vain parantaa maskihoidon toteutumista, jonka takia se on laitettu oikeaksi vastaukseksi. b: Radiotaajuuskirurgialla (RFA) voidaan avartaa ylähengitysteiden ilmatilaa nenän kuorikkojen, pehmeän suulaen ja kielen kannan tasolla. c: Genioglossus-lihaksen unenaikainen aktivaatio hypoglossus-hermon stimulaatiolla saattaa vähentää hengityskatkoksia keskivaikeaa–vaikeaa uniapneaa sairastavilla aikuisilla avaamalla unen aikana ylähengitysteitä d: Poistetaan osa uvulasta ja se voi auttaa obstruktiivisissa oireissa 8.1.17 Trakeostomoidun potilaan hoidon erityispiirteet. Trakeostomiakanyyli ei voi yskiessä nousta pois paikaltaan Reiällisellä ns. puhekanyylillä voidaan välttää huonosta nielemisfunktiosta johtuva mahdollinen aspiraatio Trakeostomoidun potilaan hengitysilman kostutuksesta on huolehdittava. Tukkeutunut trakeostomiakanyyli on syytä puhdistaa imulla pitämällä sisäkanyyli aina paikallaan Solution. Vastaus c Trakeostomian kautta ilma ei kulje nenän tai edes suun kautta, joten se ei kostu ja lämmitä normaaliin tapaan. Kuiva ilma aiheuttaa limakalvojen ärsytystä, paksua limaa ja siten tukkeutumisriskiä -&gt; kostutus on välttämätöntä. a: Trakeostomiakanyyliä ei ole ommeltu kiinni, vaan se on vain tarrakaulurilla sidottu kaulalle ja voi liikkua ylös alas yskiessä b: Puhekanyyleilla tarkoitetaan yleensä kuffittomia ja fenestroituja trakeostomiakanyyleita, joiden “selässä” on pieniä aukkoja mahdollistamaan suuren ilmavirtauksen ylähengitysteihin uloshengityksen aikana. Se ei suojaa aspiraatiolta. d: Jos kanyyli tukkeutuu, on sisäkanyyli otettava pois tarvittaessa. 8.1.18 Tuttu kaveri, mutta nyt nielupaiseen avaaminen ei mene samalla tavalla Terveyskeskuspäivystykseen tulee Matti 28 v., jolla on kurkku ollut toispuoleisesti pahentuen kipeä 4 päivää. Puhe on muuttunut puuromaiseksi ja syömään ja juomaan Matti ei ole pystynyt eilen eikä tänään. Toteat potilaalla selkeän peritonsillaarisen turvotuksen ja tunnistat välittömästi kyseessä olevan nielupaiseen. Informoit potilaan taudista, kerrot paiseen aukaisusta paikallispuudutuksessa ja myös mahdollisuudesta ns. “kuuman vaiheen” nielurisaleikkaukseen. Päädytte yhteisymmärryksessä paiseen avaamiseen paikallispuudutuksessa. Xylocain-suihkepuudutuksen ja Lidocain cum. adrenalin - infiltraatiopuudutuksen jälkeen teet veitsellä viillon peritonsillaarisesti pulleimpaan kohtaan, jonka jälkeen suonipuristimella (I. Crileillä, suom. “Kraileilla”) yrität tylpästi avata paisetta, mutta saaliiksi tulee lähinnä verta. Miten jatkat hoitoa? Varmistan riittävän kipulääkityksen ja aloitan Penisilliinin (1 milj. KY x 3 x 10 vrk), todennäköisesti incisio auttaa paiseen paranemisessa vaikka selvää märkää ei tullutkaan. Ohjaan potilaan ottamaan uudelleen yhteyttä, jos oireet eivät helpota. Lähetän potilaan päivystyksellisesti sairaalaan KNK-lääkärille, paise saattaa sijaita tavallista posteriorisemmin ja/tai inferiorisemmin, joka joskus vaatii nielurisojen poiston, jotta paise saadaan avattua. Varmistan riittävän kipulääkityksen ja aloitan Penisilliinin (1 milj. KY x 3 x 10 vrk) ja teen kiireellisen (1-7 vrk) lähetteen korvalääkärille kiireellistä tonsillektomiaa varten. Varmistan riittävän kipulääkityksen ja aloitan potilaalle Penisilliinin (1 milj. KY x 3x x 10 vrk) ja metronidatsolin (400 mg x 3 x 14 vrk) ja yritän avausta uudelleen 1-2 vrk kuluttua, kun paise on riittävästi kypsynyt. Solution. Vastaus b Hyvävointisten aikuisten nielupaiseet voi yrittää hoitaa terveyskeskuksessa, mutta mikäli nielupaiseen avaaminen ei onnistu, potilas pitää lähettää päivystyksenä erikoissairaanhoitoon. Siellä sitten tutkitaan tarkemmin, miten paise saataisiin hoidettua. 8.1.19 Mikä seuraavista nielurisatoimenpiteisiin liittyvä väittämä pitää paikkaansa? Nielurisojen osapoistoon liittyy enemmän jälkivuotoja ja kipuja kuin nielurisojen kokonaispoistoon Nielurisojen kokonaispoiston jälkihaittoina voi olla nielun kireyden ja palan tunnetta Nielurisojen kokonaispoistoon liittyy suurempi risojen takaisinkasvun riski kuin nielurisojen osapoistoon Kitarisaleikkauksesta toipuminen on hyvin kivuliasta, jonka takia se yleensä tehdään lapsille jo pienenä, purentaongelmien ehkäisemiseksi Solution. Vastaus b Fibroosin ja arpikudoksen muodostuminen leikkauksen jälkeen voi aiheuttaa kireyden tunnetta ja yleinen ärsytys ja arpikudos nielussa voi aiheuttaa palan tunnetta. a: Väärin, tämän takia tonsillotomia (osapoisto) on nykyään varsinkin obstruktio-oireiden hoidossa ensisijainen. Tulehdusten takia tehdyissä risaleikkauksissa ensisijainen toimenpide on vieläkin tonsillektomia, vaikka tutkimuksia on käynnissä tonsillotomian käytöstä. c: Väärin, kokonaispoistossa takaisinkasvu tietysti harvinaisempaa kuin tonsillotomiassa; kummassakaan ei yleensä kasva takaisin alkuperäisen kokoisiksi. d: Kitarisaleikkauksesta toipuminen voi kyllä olla kivuliasta, mutta sitä ei tehdä purentaongelmien ehkäisemiseksi, vaan jos obstruktio-oireita ilmenee lapsella. 8.1.20 Potilaallesi sovitetaan kuulokoje onnistuneesti huonompaan korvaan ja saavutetaan symmetrinen kuulo molempiin korviin. Mikä on paras etu, jonka hän voi tästä saavuttaa? Hän kuulee selkeämmin heikkoja ääniä Hän kuulee paremmin puhelimessa Hän pystyy aistimaan äänen suunnan paremmin Hän sietää paremmin melua Solution. Vastaus c Kun potilas kuulee molemmilla korvilla, syntyy binauraalinen kuulo. Kuntoutuksessa pyritään aina binauraalikuuloon ja usein tarvitaan kaksi kuulokojetta. Binauraalisessa kuulossa aivot vertaavat ääniaikaa ja äänen voimakkuuseroja molemmissa korvissa ja mahdollistaa äänilähteen suunnan ja etäisyyden hahmottamisen. a: Toisen korvan hyvä kuulo jo mahdollistaa äänien kuulemisen, symmetrinen kuulo ei auta heikkojen äänien kuulemisessa b: Puhelimen ääni voidaan yleensä kohdistaa paremmalle korvalle d: Ei ole selkeä binauraalikuulemisen etu 8.1.21 Kysta kaulalla 41-vuotias tupakoimaton mies tulee tk-vastaanotollesi pikkuhiljaa 3-4 viikon aikana vasemmalle kaulalle kasvaneen kyhmyn vuoksi. Palpoiden toteat 2-3 cm kokoisen mobiilin resistenssin leukakulman alla. KNK-status on normaali. Ultraäänitutkimuksessa todetaan leukakulman alla 3 cm kokoinen kysta ja onb-vastauksena lk 1 eli normaalia kystanestettä. Mitä teet? Lähete hammaslääkäriin Ei kontrollia Empiirinen antibioottikuuri 7 vrk:ta Lähete erikoissairaanhoitoon Solution. Vastaus d Yli 40-vuotiaiden kystisiä kaulakyhmyjä tulee pitää pahanlaatuisena, kunnes toisin on osoitettu. Kaulan magneettikuvausta (tai TT) tarvitaan jatkotutkimuksena, mikäli kystisen muutoksen diagnoosi jää epävarmaksi tai potilas on yli 40-vuotias. Yli 40-vuotiailla poisto vaatii tarkkaa suunnittelua. Leikkaushoito tavanomaiseen tapaan voi heikentää potilaan ennustetta, mikäli kyseessä onkin pahanlaatuinen tauti, koska avoimesta kirurgisesta poistosta voi aiheutua syöpäsolukylvöä kaulalle ja taudin suurentunut uusiutumisriski 8.1.22 Näet kuvanmukaisen peilitutkimuslöydöksen pitkään tupakoineen naisen kurkunpäässä. Kyseessä on tuumorisuspekti muutos Vasemman äänihuulen takaosassa oikean äänihuulen etuosassa oikean äänihuulen takaosassa vasemman äänihuulen etuosassa Solution. Vastaus d Äänihuulien ns. kolmion kärki osoittaa anteriorisesti ja koska kyseessä on laryngoscopia indirecta (LI) eli peilitutkimus, niin kuvassa oikea puoli on potilaan vasen ja vasen puoli potilaan oikea. 8.2 2023 8.2.1 78-vuotias maanviljelijä tulee näyttämään korvalehteään, jonka iholta on viime kuukausina vuotanut verta. Toteat helixin alueella ruven, jonka alla on kraaterimainen punoittava alue. Mitkä ovat tarvittavat tutkimukset ja mikä on jatkolähetteen kiireellisyys? PVK, CRP, Thx-kuva, EKG, stanssibiopsia. Jatkolähetteen kiireellisyys PAD-vastauksen perusteella Stanssibiopsia. Jatkolähetteen kiireellisyys PAD-vastauksen perusteella PVK, CRP, Thx-kuva, EKG, stanssibiopsia. Jatkolähete 7-30 vrk kiireellisyydellä Stanssibiopsia. Jatkolähete 1-7 vrk kiireellisyydellä Solution. Vastaus b Tyypillinen löydös ihon okasolukasvaimelle tai basalioomalle. Ihosyöpien diagnoosi perustuu anamneesiin, kliinisen kuvaan ja histopatologiseen löydökseen. PAD-vastaus määrittää tarkasti kasvaintyypin, laajuuden ja ohjaa hoidon. Lähetettä ei tarvitse tehä ennen tulosten saapumista. Rutiininomaisia labroja ja kuvantamisia ei yleensä tarvita, ellei ole syytä epäillä niiden tarpeellisuutta. 8.2.2 Kroonisesta nenän tukkoisuudesta kärsivälle 42-vuotiaalle potilaalle tehdään erikoissairaanhoidossa akustinen rinometria sekä rinomanometria tutkimukset. Mikä seuraavista väitteistä pitää paikkansa? Rinomanometrialla mitataan nenähengityksen virtausvastusta Akustisella rinometrialla mitataan nenähengityksen painetta Rinomanometrialla saadaan tietoa mahdollisen nenäontelon kaventuman sijainnista. Rinomanometrialla mitataan nenäontelon poikkipinta-alaa Solution. Vastaus a Objektiivisia mittauksia (rinomanometria ja akustinen rinometria) käytetään erityistilanteissa nenähengityksen toiminnan arvioimiseen. Rinomanometrialla mitataan nenähengityksen virtausvastusta mittaamalla nenän etu- ja takaosan välinen paine-ero ja samanaikainen nenän kautta virtaava ilmamäärä hengityssyklin aikana. Rinomanometriaan perustuvassa rinoresistometriassa saadaan tarkempi käsitys nenän ilmavirtauksen dynamiikasta ja voidaan erotella tarkemmin virtausvastusta aiheuttavia syitä (alakuorikkohypertrofia, rakenteellinen este, valvulainsuffisienssi). Näitä mittauksia käytetään erikoissairaanhoidossa kliinisen tutkimuksen tukena nenän tukkoisuuden ja nenän rakenteellisten ahtaumien objektiiviseen mittaamiseen leikkausarvioinneissa sekä esimerkiksi työperäisen nuhan altistustutkimuksissa. 8.2.3 Kuvassa näkyvät äänihuulten kohoumat ovat äänihuulen kysta äänihuulen papillooma äänihuulen kyhmyt äänihuulen sulcus Solution. Vastaus c Äänihuulikyhmyt ilmenevät yleensö bilateraalisina kohoumina. Kyhmyt syntyvät äänihuuliin kohtaan, jossa mekaaninen rasitus on suurinta (rasitusvamma) eli yleensä etu- ja keskikolmannesten rajalle (limakalvon värähdyslaajuus on kaikkein suurin siinä). 8.2.4 Mikä seuraavista on todennäköisimmin premaligni löydös kurkunpäässä? Erytroplakia Papillooma Granulooma Leukoplakia Solution. Vastaus a Erytroplakia = punainen, sileä tai hiukan koholla oleva limakalvomuutos. Usein esiintyy suussa,, huulessa tai larynxissa. Liittyy korkeaan dysplasian ja transformaation riskiin. b: Kurkunpään papillomatoosi on hyvänlaatuinen sairaus, jonka seurauksena äänihuulien limakalvolle kasvaa pehmeää kudosmassaa. Ylimääräinen massa käheyttää ääntä ja hoitamattomana ahtauttaa hengitystä. Taustalla matalan riskin HPV-infektio (vrt. korkean riskin esim. HPV16 ja 18). Samat virustyypit (HPV 6 ja 11) aiheuttavat sekä kurkunpään papillomatoosin että kondyloomia genitaalialueelle. Ei kovinkaan suurentunutta malignisoitumisriskiä (&lt;1%). Kurkunpään papillomatoosi on varsin harvinainen (ilmaantuvuus on 0,5–2/100 000 vuodessa), vaikka se onkin kurkunpään tavallisin hyvänlaatuinen kasvain c: Granulooma on tulehduksellinen tai trauman aiheuttama limakalvomassa, ei ole premaligni d: Premaligni riski on pienempi kuin erytroplakiassa, tosin on erytroplakiaa yleisempää. 8.2.5 Mikä seuraavista EI ole tyypillinen kroonisen nielurisatulehduksen oire? Jatkuva kurkkukipu Nielurisojen peitteet Toistuva kurkkukipu Halitoosi Solution. Vastaus b Osalle toistuvia tonsilliitteja sairastaneista potilaista kehittyy krooninen nielurisatulehdus, jolle on tyypillistä, että nielu on aaltomaisesti jatkuvasti hieman arka (välillä vähemmän, välillä enemmän) ja lisäksi voidaan todeta joitain tyypillisiä oireita/löydöksiä, kuten pahanhajuinen hengitys (halitoosi), nielurisoista irtoava bakteerisakka (proput) ja kaulan alueen imusolmukkeiden suureneminen ja aristus. Nielurisat eivät sinänsä ole peitteisiä, vaan niiden kryptissa on kertymää. 8.2.6 Mikä seuraavista väittämistä EI PIDÄ paikkansa: Kurkunpääsyöpä on yleisempi miehillä Kurkunpääsyövän tavallisin oire on käheys Kurkunpääsyöpä on diagnosointihetkellä yleensä pitkälle edennyt Kurkunpääsyöpä esiintyy tyypillisesti pitkään tupakoineella Solution. Vastaus c Kurkunpää voidaan jakaa supraglottiseen (n. 40% syövistä), glottiseen (n. 60%) ja subglotttiseen (vain n. pari prosenttia) alueeseen. Varsinkin glottiset (äänihuulet ja niiden alapinta) tuumorit todetaan yleensä varhaisessa vaiheessa, koska ne aiheuttavat äänen käheyttä helposti. Glottisella alueella imusuonitus on huomattavan vähäistä, etäpesäkkeitä ei juurikaan tavata diagnoosihetkellä harvoin ja ennuste on supraglottista parempi. Supraglottinen syöpä (alueeseen kuuluu kurkunpään rakenteet äänihuulitasosta ylöspäin epiglottiksen yläreunaan saakka) kyllä diagnosoidaan usein pitkälle edenneenä, koska aiheuttaa vasta myöhään oireita. Kaulan etäpesäkkeiden esiintyvyys diagnoosihetkellä on 25–35 %, koska alueella on runsas veri- ja imusuonitus. b: Jos ääni muuttuu selvästi ja pysyy käheänä 2-3 viikon ajan, tulee kurkunpää aina tutkia. Karsinooma on yleensä kivuton ja käheys voi usein olla ainoa oire a ja d: Tupakointi ja alkoholi on tärkeimpiä kurkunpääsyövän riskitekijöitä. Näiden runsas käyttö on yleisempää miehillä. Kurkunpään syöpien ilmaantuvuus on vähentynyt viime vuosikymmeninä tupakoinnin vähentyessä. 8.2.7 Mikä seuraavista löydöksistä puoltaa vähiten antibiootin aloitusta välikorvan tulehdukseen? Välikorvassa on eritettä, tärykalvon asento on normaali Alle 2 vuoden ikä Vuoto tärykalvolta Molemminpuolinen tulehdus Solution. Vastaus a Jos äkillisen välikorvatulehduksen kriteerit täyttyvät, suositellaan pääsääntöisesti antibioottihoitoa, koska osalla lapsista antibiootti nopeuttaa eritteen häviämistä ja nopeuttaa oireiden häviämistä. Erite häviää kuitenkin valtaosalla myös ilman antibioottihoitoa muutamassa viikossa. Yksilöllisesti sovellettavia antibiootin tarvetta ennustavia tekijöitä ei toistaiseksi tunneta. On kuitenkin esitetty, että alle 2 vuoden ikä, tärykalvon pullotus, molemminpuolinen tulehdus ja vuoto tärykalvolta puoltaisivat antibioottihoidon aloitusta 8.2.8 61-vuotias Irma kärsii uniapneaoireyhtymästä. Hänen BMI on 22. Mikä seuraavista väittämistä hänen kohdallaan EI PIDÄ paikkaansa? Irman yöuni on katkonaista, mikä voi johtua havahtumisista, hikoilusta tai lisääntyneestä virtsaamistarpeesta yön aikana Irma kuorsaa katkonaisesti. Katkoksien aikana hänen rintakehänsä tekee hengitysliikkeitä, mutta ilma kulkee huonosti Päivisin Irman on hankala keskittyä töihin ja hän unohtelee asioita Irma ei voi kärsiä uniapneasta, koska hänen BMI on normaali Solution. Vastaus d Kyllä normaalipainoisillakin voi olla uniapnea, se vain on yleisempää ylipainoisilla. 8.2.9 Epäilet 20-vuotiaalla naisella allergista nuhaa. Mikä seuraavista EI ole allergisen nuhan hoitomuoto? Ipratropiumbromidi nenäsuihke Montelukasti p.o. Natriumkromoglikaatti nenäsuihke Immunoterapia Solution. Vastaus a Nuhapotilas voi hyötyä ipratropiumsuihkeesta, mikäli ei-allergisen nuhan pääoireena on runsas ja kirkas nuhaerite; eikä ole tässäkään tapauksessa ensisijainen. Iäkkäillä potilailla on myös syytä muistaa antikolinergisen lääkityksen haitat ja vasta-aiheet. b: Leukotrieeniantagonistit (esim. montelukasti) ovat allergisen nuhan ensilinjan hoitoa erityisesti silloin, kun potilaalla on myös astma. c: Natriumkromoglikaattia sisältävä nenäsumute (esim. Lomudal Nasal tai Glinor) on allergisen nuhan hoitoon tarkoitettu lääke. Se estää histamiinin vapautumista, vähentäen tehokkaasti aivastelua, kutinaa ja nenän vuotamista. d: Immunoterapialla yleensä viitataan siedätyshoitoon. Sitä voidaan harkita, jos muut hoidot eivät auta. 8.2.10 Potilaalla on ollut toistuvasti korvatulehduksia parin viime vuoden aikana ja hänelle on määrätty useampi antibioottikuuri. Kuulokin tuntuu heikentynyneen. Tärykalvo on tämännäköinen (ks. kuva). Mitä tautia epäilet ja mitä teet? Nekrotisoiva otiitti, päivystyslähete korvalääkärille Syöpä korvassa, kiireellinen lähete korvalääkärille Kolesteatooma, lähetän korvalääkärille normaalikiireellisyydelläa. Toistuvasta antibiootista aiheutunut sienitulehdus. Klotrimatsolitippakuuri 2 viikkoa ja kontrolli. Solution. Vastaus c Krooniseen välikorvatulehdukseen voi liittyä kolesteatooma eli helmiäinen (otitis media chronica cum cholesteatomate), jossa kerrostuvaa, destruoivaa keratiinia tuottavaa levyepiteeliä on välikorvan ja/tai kartiolisäkkeen alueella. Taustalla on usein reunanmyötäinen tärykalvoperforaatio, jonka kautta tärykalvon tai korvakäytävän ihon epidermistä kasvaa välikorvan puolelle. Toinen helmiäisen syntymekanismi liittyy korvatorven toimintahäiriöön, joka aikaansaa välikorvan alipainetilan ja erityisesti tärykalvon yläosan ohuimmalle alueelle (pars flaccida, Shrapnellin membraani) syntyy retraktiotasku, jonka sisään kertyy jatkuvasti keratiinia, joka paineen ja tulehduksen vaikutuksesta leviää edelleen välikorvaan. Potilasta tutkittaessa on tärkeää kiinnittää huomio tärykalvon yläosan (pars flaccida) mahdolliseen pussimaiseen sisään vetäytymiseen ja keratiinikarstan muodostumiseen. Tärykalvon reunanmyötäisiin perforaatioihin liittyy huomattava kolesteatooman kehittymisen riski. Kolesteatoomaa epäiltäessä potilas on syytä lähettää KNK-yksikköön, missä korva puhdistetaan, keratiini poistetaan mahdollisuuksien mukaan ja tulehdus pyritään rauhoittamaan paikallishoidoin. Tämän jälkeen helmiäisen laajuudesta riippuen tehdään joko paikallinen puhdistusleikkaus ja kuuloluuketjun korjaus (atticotomia ja tympanoplastia) korvakäytävän kautta, tai laajempi ns. radikaalileikkaus. Siinä kolesteatooman täydelliseksi poistamiseksi porataan pois kartiolisäkkeen lokerosto ja korvakäytävän luinen takaseinä. Samalla korjataan kuuloluuketju joko potilaan omia kuuloluita käyttäen tai keinoproteesilla ja paikataan tärykalvo. a: Otitis externa necroticansin (NOE, maligni eksterni otiitti, MOE) otoskopiassa voidaan joskus todeta lähes patognomonisena löydöksenä granulaatiokudosta korvakäytävän inferiorisessa osassa luu-rustojunktiossa, mutta ei siis tärykalvolla tai sen takana. Kyseessä on tyypillisesti invasiivisen Pseudomonas aeruginosan aiheuttama mahdollisesti fataali kallonpohjaan invasoiva infektio. Tyypillisintä immuunipuutteisella ja diabeettisellä potilaalla; tyyppipotilas on vanha diabeetikko, jolla korvakipua (otalgia), märkäeritettä korvasta ja kipua pureskellessa. b: Syöpä korvassa on todella harvinainen d: Ei näytä sienikasvulta 8.2.11 Uniapnean kirurgista hoitoa voidaan harkita, koska lähes kaikki potilaan hyötyvät siitä jos CPAP- tai apneakiskohoito epäonnistuvat jos potilas ei halua CPAP-laitetta sen kuljettamiseen liittyvien hankaluuksien vuoksi koska CPAP-hoitoa pystyy käyttämään vain pieni osa potilaista Solution. Vastaus b Kirurginen hoito aikuisen obstruktiiviseen uniapneaan on yleensä vasta aiheellista, jos konservatiiviset hoidot eivät toimi tai vaativat toimiakseen kirurgiaa. a: Teho vaihtelee huomattavasti ja varsinkin eri leikkausten välillä. c: Ei riittävä peruste d: Suurin osa potilaista pystyy käyttämään CPAP:ia 8.2.12 Toteat 45-vuotiaalla puoli vuotta nenän tukkoisuudesta kärsineellä miehellä nenässä molemmin puolin polyyppejä. Mikä on polyyppi? Krooniseen rinosinuiittiin liittyvä hyvänlaatuinen kasvain nenässä Krooniseen rinosinuiittiin liittyvä tulehtuneen limakalvon pullistuma Nenän limakalvomuutos, johon liittyy malignisoitumisriski. Neoplastinen muutos nenän limakalvolla Solution. Vastaus b Polypoosi on kroonisen rinosinuiitin yksi alatyyppi. Kroonisen rinosinuiitin esiintyvyys on noin 10 %. Se jaetaan kahteen pääfenotyyppiin: ei-polypoottiseen (noin 7 %) ja polypoottiseen (noin 3 %) krooniseen rinosinuiittiin. Polyypit ovat muuta limakalvoa vaaleampia, imukärjellä tunnustellen pehmeitä ja liikkuvia eikä niissä ole kosketustuntoa. Polyyppejä on molemminpuolisesti! Ala- ja keskikuorikon välissä olevat polyypit ovat peräisin etummaisista seulalokeroista. Nenän takaosan polyypit, jotka voivat tukkia koana-aukkoja, ovat peräisin joko taaemmista seulalokeroista tai poskiontelosta (antrokoanaalipolyyppi). a, c ja d: Ei ole neoplastinen muutos tai tuumori -&gt; ei malignisoitumisriskiä 8.2.13 Korvakäytävätulehdus ei lähde parantumaan Olet todennut potilaallasi korvakäytäväntulehduksen ja aloittanut kliokinoli-flumetasonipivalaatti (Locacorten-Vioform®) -korvatipat. Potilas tulee neljän päivän päästä uudestaan ja sanoo että oireet eivät ole lähteneet helpottumaan. Korvalehden iho on siisti, korvakäytävä on edelleen turpea ja kostea, tärykalvo näkyy, on ehkä hieman samea ja “ruttuisen” näköinen mutta liikkuu hyvin. Mitä teet mikrobiviljelyn ottamisen jälkeen? Lähetän potilaan korvalääkärin hoitoon Paikallishoito ei ole riittävää. Aloitan korvakäytävän huuhtelut säännöllisesti 1-2 päivän välein ja vaihdan myös korvatipat siprofloksasiini-hydrokortisoni -tippaan (Ciproxin-Hydrocortison®), kyseessä voi olla Pseudomonas aeruginosan aiheuttama tulehdus. Epäilen tärykalvon tulehdusta ja tehostan hoitoa aloittamalla suun kautta kefaleksiini 750 mg po x 2 x 7 vrk po. antibioottikuurin. Tippa ei ole tarpeeksi laajakirjoinen, vaihdan tipan siprofloksasiini-hydrokortisoni -tippaan (Ciproxin-Hydrocortison®) ja kehotan potilasta välttämään korvakäytävän kaivelua. Solution. Vastaus b Akuutin korvakäytävätulehduksen (AOE) hoidossa puhdistuksen jälkeen potilaalle annetaan kotiin korvatippavalmiste, joka voi lievässä tapauksessa olla vain antiseptinen (boorihappo+sprii) tai vaikeammassa tulehduksessa mikrobilääke+glukokortikoidi. Korvakäytäväeritteestä otetaan yleensä Vasta tulehduksen pitkittyessä (2-7vrk kohdalla vaikeusasteeta riippuen) näytteet bakteeri- ja sieniviljelyyn, ei tarvitse ottaa ensimmäisellä vastaanotolla. Ennen tulosten valmistumista voidaan aloittaa empiirisesti siprofloksasiini-hydrokortisoni -tipat, koska äkillisen korvakäytävätulehduksen (AOE) tavallisimmat aiheuttajabakteerit ovat Pseudomonas aeruginosa ja Staphylococcus aureus. Korvakäytävän putsaaminen on myös tärkeä osa hoitoa. a: Ei tarvitse vielä, hoitoa voidaan yrittää tehostaa TK:ssa ensin c: Tärykalvon liikkuvuus on normaali → ei välikorvatulehdusta d: Ei mainintaa säännöllisestä käytävän putsaamisesta. 8.3 Toistuvia ponkiontelotulehduksia 47-vuotias nainen on juuri käynyt nenän sivuonteloiden röntgenkuvauksessa toistuvien poskiontelotulehdusten vuoksi. Pariin otteeseen niiden yhteydessä on tehty myös punktioita, joissa märkää saatu saaliiksi. Kuvissa todetaan limakalvoturvotusta poskionteloissa. Potilas on viime aikoina ollut subjektiivisesti aika lailla oireeton. Miten tulkitset tilanteen? Potilas on juuri sairastanut akuutin rinosinuiitin, minkä jäljiltä sinuksissa on vielä tulehdusta Tulkitset röntgenkuvien muutokset limakalvokystiksi, joilla ei ole kliinistä merkitystä Potilaalla on lieväoireinen krooninen rinosinuiitti, mihin liittyen potilaalla on toistuvia akuutteja poskiontelotulehduksia mm. alentuneen mukosiliaarifunktion vuoksi Sinusten röntgenkuvaus on epäluotettava tutkimus. Tulkitset löydöksen artefaktaksi. Solution. Vastaus c Toistuvat poskiontelotulehdukset, joista on saatu märkää punktioissa → todistaa bakteeriperäiset episodit. Limakalvoturvotus kuvissa johtuu usein pitkäaikaisesta inflammaatiosta (aiheuttaa heikentynyttä mukosiliaarista kuljetusta ja altistaa akutisoitumisjaksoille) tai polyypeista. a: Potilas on ollut viime aikoina aika oireeton b: Potilaalla on ollut todistetusti akuutteja bakteeriperäisiä poskiontelotulehduksia; kystista tulisi enemmänkin kirkasta oljenkeltaista nestettä eikä märkää d: Röntgenkuva ei yksin diagnosoi tilannetta, mutta kyllä osoittaa mönjät/nesteen onteloissa; ei ole todennäköisesti artefaktaa. 8.3.1 28-vuotias nainen tulee vastaanotolle flunssaoireiston vuoksi. Potilas kertoo sairastavansa 6-8 flunssaa vuosittain ja on tähän kyllästynyt. Mikä seuraavista on tehokkain tapa flunssan ennaltaehkäisyyn? Oseltamiviiri Sinkki C-vitamiini Käsien pesu Solution. Vastaus d Flunssa (ylähengitysteiden virusinfektio) leviää pääasiassa kosketus- (kädet → nenä/suu/silmät) ja pisaratartuntana -&gt; Käsihygienia on tutkitusti tehokkain yksittäinen keino flunssan ennaltaehkäisyssä, sekä väestötasolla että yksilöllisesti. a: Tehoaa vain influenssavirukseen, ei tavallisiin flunssaviruksiin (rhinovirus, koronavirus, adenovirus jne.). b: Sinkki saattaa lyhentää flunssan kestoa ja lievittää oireita, jos käyttö aloitetaan heti ensioireiden ilmaannuttua; käyttö epidemian aikana voi myös ehkäistä tartuntoja, mutta ei yhtä tehokkaasti kuin käsihygienia c: Mahdollisesti voi lyhentää oireita ja ehkäistä tapauksia, mutta ei yhtä tehokkaasti kuin käsihygienia 8.3.2 Mitä oireita voi liittyä Bellin pareesiin? Hajuaistin heikkeneminen Silmän kyynelvuoto Vain toinen suupieli roikkuu, muutoin miimiikka on symmetristä. Kasvojen tuntoaistin alentuminen Solution. Vastaus b Bellin pareesi = äkillinen idiopaattinen perifeerinen kasvohermohalvaus (n. facialis). Halvauksen yksi oireista on se, että silmä ei sulkeudu kunnolla (n. facialis hermottaa m. orbicularis oculi, joka sulkee silmän). Tämä voi aiheuttaa silmän ärsyyntymistä ja vaikeutta kyynelnesteen jakautumisessa normaalisti silmän pinnalle -&gt; valuu poskelle. Silmän sulkeutumisen häiriöstä (ja myös siitä, että kasvohermo hermottaa kyynelrauhasta) johtuen, silmä on yleensä hyvin kuiva perifeerisessä kasvohermohalvauksessa. a: Hajuaisti = n. olfactorius (I aivohermo). Facialispaaresi taas häiritsee makuaistia, koska se hermottaa anteriorisen 2/3 kielestä makuaistin suhteen. c: Tämä kuvaa sentraalista kasvohermohalvausta; perifeerisessä pareesissa koko kasvopuolisko leesion puolella menettää motorisen toiminnan d: Kasvojen tunto = n. trigeminus (V aivohermo) 8.3.3 Ruuan takaisinvirtausta 78-vuotias Reino on jo usean vuoden ajan kärsinyt pikkuhiljaa pahenevasta nielemisvaivasta. Ruuan nielaisu on vaivalloista ja hän on hiljalleen siirtynyt pehmeämpiin ruokiin. Painossa ei ole tapahtunut muutosta mutta viime aikoina on alkanut esiintyä ruuan takaisinvirtausta suuhun ruokailun jälkeen. Mitä teet? Valitse paras vaihtoehto. Lähetän potilaan KNK-klinikkaan jäykällä tähystimellä tehtävää tutkimusta varten, koska se on ensisijainen tutkimusmenetelmä epäiltäessä ruokatorven yläsulkijalihaksen toimintahäiriötä Lähetän potilaan KNK-klinikkaan ruokatorven varjoainetutkimukseen, koska regurgitaatio viittaa Zenkerin divertikkeliin Lähetän potilaan gastroesofagoskopiaan, koska potilaan anamneesi huomioiden ruokatorven pahanlaatuinen tauti on mahdollinen Lähetän potilaan kaularangan röntgentutkimukseen, koska kaulanrangan osteofyytti voi estää kookkaiden palojen nielemisen Solution. Vastaus b Vanhalla ihmisillä (Zenkerin divertikkeli ilmenee tyypillisesti vanhoilla miehillä) pitkään hitaasti paheneva nielemisvaikeus erityisesti nielemisen aikaisessa vaiheessa sekä ruoan takaisinvirtausta suuhun ruokailun jälkeen (regurgitaatio). Tämä on tyypillinen oirekuva Zenkerin divertikkelille. Potilaalla ei myöskään ole merkittäviä punaisia lippuja maligniteetin suhteen. Zenkerin divertikkeli on pseudodivertikkeli, joka klassisesti ilmenee Killianin kolmion alueella, jota rajaavat kilpirusto-nielulihas (m. thyreopharyngeus) ja rengasrustolihas (ruokatorven yläkuroja (UES), m. cricopharyngeus). Yleensä taustalla on ikääntymisen (presbyfagia) aiheuttama m. cricopharyngeuksen motorinen dysfunktio (epänormaali spasmeilu tai vähentynyt relaksaatio) -&gt; kohonnut ruokatorven luumeninsisäinen paine -&gt; herniaatio luontaisesti heikon kohdan läpi (Killianin kolmio). Zenkerin divertikkeli painaa ylempää sulkijalihasta ja estää sen relaksaatiota -&gt; orofaryngeaalinen dysfagia. Ruokaa voi kertyä divertikkeliin ja sieltä se myöhemmin regurgitoituu takaisin suuhun. Zenkerin divertikkelin diagnoosi varmistuu ruokatorven varjoainetutkimuksella. 8.3.4 Alentunut kuulo pienellä pojalla Vastaanotolle tuodaan 4-vuotias poika. Hänellä on pienempänä ollut korvatulehduksia, mutta ei enää viime aikoina. Noin kolme kuukautta sitten sairastetun flunssan jälkeen hänen kuuloaan on epäilty alentuneeksi. Korvissa molemmat tärykalvot näyttävät harmailta, mitään punoitusta ei ole. Tärykalvot liikkuvat jäykästi. Tympanometrian tulos näyttää tältä molemmissa korvissa: Miten toimit? Valitse mielestäsi oikea vaihtoehto. Totean, että molemmissa korvissa on todennäköisesti liimakorva, mikä selittää kuulonaleneman. Teen lähetteen tympanostomiaan Epäily alentuneesta kuulosta on aina aihe jatkoselvityksiin, joten teen lähetteen kuulokeskukseen Epäilen, että tympanometriassa on tullut virheellinen tulos, koska tärykalvot näyttävät normaaleilta. Varaan kuulonmittaukseen ajan neuvolan kautta ja pyydän lapsen samalla käynnillä kontrolliin. Koska oireet ovat lievät, tilannetta voi vielä hyvin seurata ja sovin kontrollin kolmen kuukauden päähän Solution. Vastaus a On todettavissa tasainen B-käyrä tympanometriassa ja se viittaa yleensä eritteisyyteen välikorvassa (tosin voi myös johtua esim. tärykalvoreiästä tai avoimista ilmastointiputkista). Todennäköisesti potilaalla on siis jo aikaisempien välikorvatulehdusten ja viimeistään kolme kuukautta sitten sairastetun flunssan yhteydessä jäänyt eritettä pidemmäksi aikaa välikorvaan, vaikka nyt ei olekaan enää akuuttia infektiota päällä (sekretorinen otiitti). Potilaalla on nyt todennäköisesti ollut yli 3kk eritettä välikorvissa ja tätä kutsutaan “liimakorvaksi”. Jos välikorvassa on eritettä yhtäjaksoisesti yli 3 kk:n ajan, lapsi lähetetään korvalääkärille arvioon. Hoitopäätös on aina yksilöllinen. Yleensä arvioidaan tarve tärykalvoputkitukselle. Hoidon pääasiallinen indikaatio on kuulonalenema. Mikäli lapsella on tämän lisäksi ollut myös useita äkillisiä oireellisia välikorvatulehduksia, se puoltaa ilmastointiputken asettamista. b: Syy kuulonalenemalle on aika selkeä -&gt; voidaan lähettää korvalääkärille tympanostomia-arvioon. c: Ei kannata epäillä näin, kun tilanne viittaa selkeästi liimakorvaan. Jotkut tympanometrit kyllä piirtävät B-käyrän myös siinä tapauksessa, jos mittaus on epäonnistunut. d: Joskus liimakorvaa voidaan seurata pidempäänkin, mutta potilaan tilanteessa ei. Seuranta-aika voi mahdollisesti olla pidempi (6 kk), jos liimakorva on toispuolinen tympanogrammi on alipaineinen, mutta kuitenkin huipukas (C-käyrä, välikorva ei ole kokonaan nesteen täyttämä) kesä on alkamassa (spontaani paraneminen on yleistä, kun infektioaltistus on vähäinen). 8.3.5 Dix-Hallpiken kokeella voidaan diagnosoida aivorungon verenkiertohäiriö lateraalisen kaarikäytävän hyvänlaatuinen asentohuimaus hyvänlaatuinen posteriorisen kaarikäytävän asentohuimaus vestibulaarihermon toiminnan sammuminen Solution. Vastaus c Hyvänlaatuisessa asentohuimauksessa (HAH, BPPV) oireita aiheuttavat otoliitit tyypillisesti (85-95%) sijaitsevat posteriorisessa kaarikäytävässä. Dix-Hallpiken testi suoritetaan siten, että: Potilas istuu tutkimuspöydällä jalat suorina Käännä potilaan pää n. 45 astetta testattavalle puolelle Potilas ohjataan makuuasentoon niin, että lopulta pää on tutkimuspöydän yli ja sitä tuetaan 30 asteen ekstensiossa Katso silmiä ja arvioi nystagmusta Tyypillisesti havaitaan sekuntien viive, jonka jälkeen kiertohuimaus + nystagmus, joka on vertikaalisesti ylöspäin lyövä ja sairaan korvan (alaspäin osoittavan korvan) puolelle kiertävä; kestää tavallisesti n. 10-30s. Positiivinen testi osoittaa yleensä posteriorisen kaarikäytävän hyvälaatuisen asentohuimauksen (BPPV) a ja d: Sentraalinen huimaus ja vestibulaarineuriitti erotetaan toisistaan HINTS plus -testipaketilla b: Otoliitit voivat myös harvemmin olla horisontaalisessa kaarikäytävässä, jolloin tyypillisesti käytettävä Dix-Hallpiken testi voi olla negatiivinen tai epätyypillinen -&gt; voi harkita horisontaalisen BPPV:n mahdollisuutta ja tarvittaessa testata supine roll -testin (tai Rahkon WRW-testin) Harvinaisin versio on anteriorisen (superiorisen) kaarikäytävän BPPV. Voidaan epäillä, jos Dix-Hallpiken testissä nystagmuksen suunta on päinvastainen, eli se lyö kaudaalisesti ja kiertokomponentti on ylempää korvaa kohti. 8.4 2024 8.4.1 Hyvänlaatuiseen asentohuimaukseen sopivat: Huimaus, tinnitus ja kuulonalenema Huimaus ja spontaani nystagmus Huimaus ja tinnitus Asennonmuutoksiin liittyvä huimaus ja nystagmus Solution. Vastaus d Otoliitteja utriculuksesta (soikea rakkula) kulkee semisirkulaarisiin kanaaleihin ja aiheuttaa tuntokarvojen ei-toivottua stimulaatiota -&gt; Huimausta koetaan tyypillisesti pään asennonmuutoksissa otoliittien liikkuessa; erityisesti vuoteeseen käydessä tai vuoteessa käännyttäessä. Joskus kohtaus voi kestää jopa ad 2 min, mutta yleensä on alle 1min. Kohtausten välillä potilas on tyypillisesti aika oireeton ilman pään liikuttamista, mutta jotkut kokevat kohtausten välilläkin lievää instabiliteetin tunnetta. a: Ei tyypillistä; mahdollisesti kuvailee esim. Menieren tautia b: Ei spontaania nystagmusta c: Ei tinnitusta 8.4.2 Äänihuulten atrofia: Mikä seuraavista väittämistä on oikein? Tavallisempi puheammattia tekevällä. Tupakointi on äänihuuliatrofian riskitekijä. Voidaan hoitaa väliaikaisesti botox-injektiolla. Tyypillistä äänihuulien ohentuminen. Solution. Vastaus d Äänihuulten atrofia (presbyfonia (ikäkäheys) / atrofinen dysfonia) tarkoittaa nimenomaan sitä, että äänihuulet ohenevat -&gt; äänihuulten sulku jää vajaaksi -&gt; ääni on heikko, puhallusmainen, väsyvä. a: Äänihuulten atrofia liittyy tyypillisesti ikääntymiseen. Puheammateissa yleisempää on mm. äänihuulikyhmyt b: Tupakointi aiheuttaa ennemmin kroonista laryngiittia ja Reinken ödeemaa, ei varsinaisesti äänihuulten atrofiaa. c: Botox heikentää lihastoimintaa ja voidaan käyttää spasmodisessa dysfoniassa. Atrofiassa ongelma on jo valmiiksi liian heikko sulku, ei liiallinen lihastyö. Yleensä hoitoa ei tarvita, mutta tilanteissa, joissa äänihuulen atrofia johtaa hankalaan kommunikaatio-ongelmaan, on atrofiaa viime vuosina lisääntyvässä määrin hoidettu äänihuulia täyttävällä injektiolla, jolloin äänihuulet saavat takaisin menettämäänsä massaa. 8.4.3 Tuttu nainen, nyt hieman erilainen näkymä korvassa Potilaaksesi tulee 47-vuotias nainen, jolla vaivana on ollut pitkäaikaista korvavaivaa. Korva on koko ajan jotenkin oudon tuntuinen ja tukkoinen, vaikka korvalla kuulee hyvin. Korvasta ei vuoda mitään. Korvaa kutisee, mutta potilas sanoo lopettaneensa korvan kaivamisen pumpulipuikoilla kun lehdessä oli lukenut että sitä ei suositella. Katsoessasi korvaan näet vaaleaa vanun näköistä haituvaa korvakäytävän seinämillä. Tärykalvo on rauhallinen, herkkäliikkeinen, Rinne +/+, Weber &lt;-&gt;. Mikä on työdiagnoosi ennen mikrobiviljelyä, miten hoidat? Kyseessä on krooninen korvakäytäväntulehdus ja kolesteatooma, lähetän potilaan korvalääkärille. Potilas valehtelee ja oikeasti kaivaa korvaa topsipuikolla. Poistan haituvat korvapihdeillä ja pidän potilaalle puhuttelun manipulaation välttämisestä. Kyseessä on sienen aiheuttama korvakäytäväntulehdus, huuhdon korvan, aloitan boorihappotipat Kyseessä on krooninen korvakäytäväntulehdus, aloitan kortisonitipat 14 vrk kuurin, jonka jälkeen suosittelen potilasta kosteuttamaan korvaa Vaxol-suihkeella Solution. Vastaus c Otoskopiassa vaaleaa, vanun / haituvan näköistä rihmastoa korvakäytävän seinämillä viittaa vahvasti sieni-infektioon. Potilas on myös todennäköisesti aikaisemmin kaivanut korvaansa paljon, mikä altistaa välikorvatulehduksille ja sieni-infektioille. Oikea hoito korvakäytäväinfektioissa on korvakäytävän puhdistus (todella tärkeä osa hoitoa) ja paikallishoito, aluksi esim. boorihappotipat (ei siis tarvitse heti aloittaa sienilääkkeitä tai bakteeri-infektioissa antibiootteja, jos tulehdus on lievä). Vasta tulehduksen pitkittyessä (2-7vrk kohdalla vaikeusasteeta riippuen) korvakäytäväeritteestä otetaan näytteet bakteeri- ja sieniviljelyyn. Paikallishoitoa muutetaan ja suunnataan viljelyvastausten mukaisesti 8.4.4 Mikä seuraavista väittämistä El pidä paikkaansa? Sosiaalisesti häiritsevää kuorsausta voidaan hoitaa apneakiskolla, jota varten potilas pitää lähettää suu- ja leukasairauksien yksikköön Sosiaalisesti häiritsevä kuorsaus voi johtua nenän tukkoisuudesta, minkä takia sitä täytyy tarvittaessa hoitaa nenäkortikoidisuihkeilla Jos sosiaalisesta häiritsevästä kuorsauksesta kärsivällä potilaalla on päiväväsymysoireita, tehdään yöpolygrafia perusterveydenhuollossa Sosiaalisesti häiritsevän kuorsauksen hoito on ensisijaisesti konservatiivista, kuten painonhallintaa ja selkäasennon välttämistä Solution. Vastaus a Arvio apneakiskon mahdollisesta hyödystä kuorsaavalle potilaalle ilman uniapneaa tehdään vain yksityissektorilla. Samoin CPAP ei ole korvattavissa ilman uniapneaa. b: Kuorsauksen hoito on yleensä konservatiivista; tarvittaessa nenän tukkoisuuden hoito (nenäglukokortikoidi ja kostutussuihkeet) c: Päiväväsymysoireet (arvioitu ESS-kyselyllä) voivat viitata uniapneaan -&gt; ensisijainen diagnostinen tutkimus on PTH:ssa suoritettava yöpolygrafia. d: Aikuispotilaiden kuorsauksen hoito on ensisijaisesti elintapahoitoa. Tarvittaessa painonpudotus, tupakoinnin välttäminen, uni- ja rauhoittavien lääkkeiden sekä alkoholin välttäminen ennen nukkumaanmenoa, asentohoito (selinmakuun välttäminen). 8.4.5 Potilaalla on sosiaalisesti häiritsevä halitoosi, eli pahanhajuinen hengitys. Mitä kotikonstia voit suositella ensisijaisesti? Suuvesien käyttö Suu- ja hammashygienian tehostaminen Suolavedellä kurlaaminen Maitotuotteiden välttäminen Solution. Vastaus b Sosiaalisesti häiritsevä halitoosi on valtaosassa tapauksista peräisin huonosta suuhygieniasta, ei nielusta eikä ruoansulatuskanavasta. a: Suuvedet peittävät hajua vain väliaikaisesti ja alkoholia sisältävät suuvedet voivat myös olla haitallisia (lisäävät suusyövän riskiä esimerkiksi). c: Voi auttaa hetkellisesti nieluoireisiin, mutta ei vaikuta merkittävästi suuperäiseen halitoosiin d: Ei ole näyttöä, että maitotuotteet olisivat tavallinen halitoosin syy 8.4.6 Mikä seuraavista nielurisojen poistoa koskevista väittämistä pitää paikkansa? Toimenpide tehdään lähinnä lasten obstruktiivisten risaongelmien hoitoon Aikuispotilailla toimenpiteen voi suorittaa nenän kautta tähystämällä Lapsipotilailla toimenpide on turvallisinta tehdä paikallispuudutuksessa. Aikuispotilailla nielurisakudos poistetaan yleensä kokonaan risakapselin myötäisesti Solution. Vastaus d Tonsillektomia tarkoittaa nielurisojen kokopoistoa eli poistetaan risakudos kokonaan ekstrakapsulaarisesti. Nielurisojen osapoisto on taas tonsillotomia. Nielurisan osapoistolla tarkoitetaan nielurisakudoksen pienentämistä ilman, että kosketaan nielurisakudosta ympäröiviin kudoksiin. Aikuisilla tavallisimpia nielurisojen leikkausaiheita ovat toistuvat nielutulehdukset ja pitkäaikainen nielurisatulehdus. Nielutulehdusten takia tehtävässä nielurisojen poistossa tehdään ensisijaisesti tonsillektomia, kun taas lasten obstruktiivisten oireiden hoidossa nykyään pääasiassa tonsillotomiaa. a: Tonsillektomiaa tehdään useimmiten aikuisten toistuvien/kroonisten nielurisatulehdusten hoitona. b: Nielurisat poistetaan suun kautta c: Lapsilla nielurisaleikkaus tehdään nykyään lähes aina yleisanestesiassa 8.4.7 Otsaontelossa vaakapinta 29-vuotiaalla naisella on ollut toista viikkoa flunssaoireilua. Viimeiset 3 päivää hänellä on ollut voimakasta särkyä oikean kulmakarvan seudussa ja siitä syystä hän hakeutuu tk-päivystykseen. Toteat sinusten röntgenkuvassa oikeassa otsaontelossa eritevaakapinnan. Poskionteloissa ei ole eritteeseen viittaavaa varjostusta. Miten hoidat potilasta? Aloitan ksylometatsoliininenäsuihkeen sekä flutikasoninenätipat 2-3 viikoksi Teen oikealle poskiontelopunktion ja aloitan kortisoninenäsumutteen 2-3 viikon ajaksi Aloitan pelkän kortisoninenäsuihkeen 2-3 viikon ajaksi Aloitan amoksisilliini antibioottikuurin, nenästeroidisuihkeen sekä ksylometatsoliininenäsuihkeen. Solution. Vastaus d Tilanne sopii akuutiksi bakteeriperäiseksi otsaontelotulehdukseksi. Pitkittynyt flunssaoireilu ja oireet pahenevat paremman jakson jälkeen (“double sickening”) -&gt; viittaa vahvasti. Lisäksi kuvantamisella (ei rutiinisti tarvitse ottaa) todettu eritevaakapinta otsaontelossa -&gt; paikannettu infektio otsaonteloon. Jos äkillisen rinosinuiitin hoidossa päädytään antibioottihoitoon, niin ensisijainen antibiootti on amoksisilliini, amoksisilliini-klavulaanihappo tai doksisykliini 7vrk ajan. Lieväoireisissa antibioottia ei aina tarvita ja hoito on oireenmukainen eli hoidetaan supistavalla nenäsuihkeilla (dekongestantit kuten ksylometatsoliini tai pseudoefedriini), nenäkannulla ja nenäkortikosteroidilla. Tarvittaessa nenäöljy. Flunssaan ja sivuontelotulehdukseen liittyviä särkyoireita voidaan helpottaa tulehduskipulääkkeillä. a ja c: Tässä on kyseessä otsaontelotulehdus, joka on koplikaatioherkempi kuin pelkkä poskiontelotulehdus ja oireet vaikuttavat suhteellisen vaikeilta -&gt; aloitetaan oireenmukaisen hoidon lisäksi antibioottihoito. b: Ei ole ainakaan rtg-kuvan perusteella merkittävää poskiontelotulehdusta. 8.4.8 78-vuotias maanviljelijä tulee näyttämään korvalehteään, jonka iholta on viime kuukausina vuotanut verta. Toteat helixin alueella ruven, jonka alla on 19 mm kraaterimainen punoittava alue. Otat 3 mm stanssilla biopsian. PAD-vastaus on levyepiteelikarsinooma. Mitkä ovat tarvittavat tutkimukset ja mikä on jatkolähetteen kiireellisyys? Ei jatkotutkimuksia. Jatkohoitolähete 1-7 vrk kiireellisyydellä Tilaat PVK, CRP, Thx-kuva, EKG, kaulan uä. Samalla Jatkohoitolähete 1-7 vrk kiireellisyydellä Tilaat PVK, CRP, Thx-kuva, EKG, kaulan uä. Jatkohoitolähete päivystyksenä Tilaat PVK, CRP, Thx-kuva, EKG, kaulan uä. Vastausten saapumisen jälkeen jatkohoitolähete 1-7 vrk kiireellisyydellä Solution. Vastaus a Tuttu kaveri aikaisemmalta vuodelta. Aikaisemmassa tentissä kysyttiin, että mikä näyte ja lähetetäänkö suoraan jatkohoitoon ennen PAD-vastausta. Oikea vastaus oli silloin ottaa stanssibiopsia ja päättää lähetteen kiireellisyys vastauksen perusteella. Nyt on todettu okasolusyöpä, joka kuuluu ESH:n hoitoon 1-7vrk kiireellisyydellä. Siellä muutos leikataan kokonaisuudessaan pois. b,c,d: Ihosyövissä rutiinilabrat ja kuvantamiset eivät yleensä ole aiheellisia. 8.4.9 Mitä seuraavista tarvitaan, jos lapsella todetaan toispuoleinen perifeerinen kasvohermohalvaus? Varicella zoster-vasta-aineet Borreliavasta-aineet Schirmerin testi Audiometria Solution. Vastaus b Borreliavasta-aineet otetaan nykyään rutiinisti lähes kaikilta, mutta erityisesti lapsilta. Lapsilta otetaan borrelialabroja myös muita laajemmin, koska neuroborrelioosin (LNB) yleisin taudinkuva lapsilla on kasvohermohalvaus. Kaikilta (myös aikuisilta) otetaan borreliavasta-aineet (S-Borr-Ab), lapsilta (&lt;16 v.) tutkitaan lisäksi aina likvorin borrelia-PCR ja vasta-aineet (Li-BorrAb) sekä Li-CXCL13. a: VZV kyllä reaktivoituu Ramsay Huntin oireyhtymässä ja voi aiheuttaa kasvohermohalvauksen, mutta diagnoosi on kliininen eikä vasta-aineiden määrityksellä ole merkitystä. VZV:n reaktivoituminen tapahtuu myös yleensä vanhemmilla ihmisillä, ei lapsilla. c: Tutkii kyynelnestetuotantoa ja voi olla osa tasodiagnostiikkaa, mutta ei ole usein tarpeellinen d: Audiogrammi kyllä yleensä kuuluu perifeerisen kasvohermohalvauksen tutkimuksiin, mutta ei ole se absoluuttisen tärkein eikä ole rutiinia kaikkialla Suomessa (Varhan alueella kyllä rutiinia). Vaikka idiopaattinen kasvohermohalvaus (Bellin pareesi) ei useimmiten aiheuta merkittävää kuulonalenemaa, audiogrammi auttaa erottamaan idiopaattisen pareesin muista taustasyistä ja voi olla osa kattavaa tutkimusta etenkin, jos oireet ovat epätyypillisiä tai toipuminen viivästyy. 8.4.10 Pitkään tupakoineella, perusterveellä naisella on pieni äänihuuleen rajoittuva epidermoidica. Mikä seuraavista väittämistä on OIKEIN? Kasvain voidaan hoitaa fotodynaamisella terapialla Kasvain voidaan hoitaa sädehoidolla Kasvain voidaan hoitaa boorineutronikaappaushoidolla (BNCT) Kasvain voidaan hoitaa kemosädehoidolla Solution. Vastaus b Äänihuuleen rajoittuva syöpä tarkoittaa glottista kurkunpään syöpää ja pieni rajoittuva tarkoittaa todennäköisesti T1-koon syöpää. T1-glottinen syöpä voidaan hoitaa sädehoidolla tai kirurgisesti. Glottisen syövän sädehoidossa käytetään pieniä kenttiä, minkä vuoksi sivuvaikutukset ovat vähäiset. Kirurginen hoito toteutetaan yleensä tähystysteitse. Sädehoidon ja leikkauksen jälkeen potilaan ääni on usein käheä. Viisivuotiselossaoloennuste on molemmilla hoitomuodoilla sama, yli 90 %. a: Käytetään pintaleesioihin; esim. hoidetaan selektiivisesti ihosyövän esiasteita c: BNCT eli boron neutron capture therapy (boorineutronikaappaushoito) on sädehoidon muoto. Teho perustuu syöpäkasvaimeen kuljetetun booriatomin ytimen hajoamiseen neutronisäteilyn vaikutuksesta. BNCT-tutkimushoidot syöpäpotilailla ovat käynnistyneet vuonna 2025, mutta ei vielä ole yleisessä käytössä. Tällä hetkellä Syöpäkeskuksessa käynnistyneessä tieteellisessä tutkimuksessa hoidetaan uusiutuneeseen pään ja kaulan alueen syöpään sairastunueita potilaita. d: T2-glottinen syöpä voidaan hoitaa (kemo)sädehoidolla tai kurkunpään osapoistolla endoskooppisesti tai ulkokautta. Viisivuotiselossaoloennuste on 80 %. Laajemmat ja kaulalle metastasoituneet syövät hoidetaan kemosädehoidolla, jos kurkunpää on toimiva. Totaalilaryngektomia on hoitovaihtoehto, kun syöpä kasvaa selkeästi rustojen läpi kurkunpään ulkopuolelle tai kemosädehoidon jälkeisissä uusiutuneissa tapauksissa. Viisivuotiselossaoloennuste on 40–60 %. 8.4.11 Potilas pyörtyy sinus-UÄ:n aikana Teet 42-vuotiaalle potilaalle poskionteloiden ultraäänitutkimuksen sinuiittiepäilyn vuoksi. Potilaan istuessa toteat tutkimusta tehdessäsi takakaiun 5 cm kohdalla. Yllättäen potilas pyörtyy. Päädyt uusimaan uä-tutkimuksen potilaan ollessa selinmakuulla eikä vastaavaa kaikua enää tule esiin. Mikä selittää ilmiön? Poskiontelossa on pelkkää limakalvoturvotusta Poskiontelo on hypoplastinen Poskiontelo ei ole täynnä eritettä Poskiontelossa on kysta Solution. Vastaus c Jos pään asennot muuttavat kaikua, niin ontelo ei voi olla täynnä nestettä, koska nesteen jakautuminen vaihtelee asennon mukaan. Istuessa saatiin takaseinäkaiku, koska ammuttiin ultraääniaalto inferioriselle pohjalla makaavan nesteen läpi. Makuulla neste jakautuu posterioriselle seinämälle, jolloin anteriorisen seinämän kohdalla ei nyt ole enää nestettä ja ultraääni heijastuu ilmapinnasta antaen etuseinäkaiun. 8.4.12 Uniapnean ennuste, mikä seuraavista pitää paikkansa? Uniapnea todennäköisesti pahenee, jos lihavuutta ei hoideta. Hoitamattomalla uniapneapotilaalla on 10-kertainen riski joutua vakavaan tapaturmaan Painon pudotus ei vaikuta uniapnean vaikeusasteeseen Uniapneapotilailla on hoidosta huolimatta normaaliväestöä korkeampi kuolleisuus Solution. Vastaus a Totta, uniapnea tyypillisesti on etenevä sairaus hoitamattomana. b: Uniapneasta kärsivä saattaa torkahdella aika ajoin, joten myös riski joutua onnettomuuksiin ja tapaturmiin on suurentunut. Onnettomuusriski on suurentunut myös niillä hoitamattomilla uniapneapotilailla, jotka eivät edes huomaa olevansa väsyneitä päivisin. Riski ei kuitenkaan ole ihan 10-kertainen c: Vaikuttaa ja lievässä uniapneassa pelkkä laihdutus voi olla riittävä hoito d: Hoidettuna ei vaikuta merkittävästi kuolleisuuteen. 8.4.13 Potilaalla on synnynnäinen molemminpuolinen korvakäytävän puutos. Kuvantamistutkimusten mukaan välikorvat ovat ilmapitoiset, sisäkorvien ja kuulohermojen rakenteet ovat normaalit. Millaisella apuvälineellä saadaan paras kuulonkuntoutuksen tulos? Sisäkorvaistute Korvantauskuulokojeet Luuankkuroitu kuulokoje Induktiosilmukka ja kuulokoje Solution. Vastaus c Potilaalla puhtaasti konduktiivinen kuulovika. Tällaisessa tilanteessa usein paras kuulokojetyyppi on luujotokuulokoje (BAHA, bone anchored hearing aid = Cochlear-nimisen valmistajan luujohtokoje + puhekielessä käytetty yleistermi kaikille luujohtokojeille). Välittää äänet korviin värähtelynä kallon luita pitkin -&gt; ohittaa konduktiivisen vian. Hyvä vaihtoehto esim. mikrotiassa tai puhtaasti konduktiivisessa kuuloviassa (esim. juuri synnynnäinen kuuloluu-anomalia). a: Käytetään sensorineuraaliseen kuulonalenemaan b: Tarvitsee normaalin korvakäytävän, jotta ääni pääsee tärykalvolle d: Induktiosilmukkaa käytetään yhdessä tyypillisen korvantauskuulokojeen kanssa 8.4.14 Äänihuulihalvaus todetaan tavallisimmin oikealla tavallisimmin molemminpuolisena tavallisimmin vasemmalla yhtä usein vasemmalla kuin oikealla Solution. Vastaus c Äänihuulihalvaus johtuu yleensä vauriosta n. laryngeus recurrens -hermossa, joka hermottaa äänihuulia. Vasemmalla hermo kiertää aortan kaaren ympäri → pidempi kulkureitti → altistuu enemmän vammoille, tuumoreille ja kirurgisille toimenpiteille. Oikean puolen hermo kulkee lyhyemmän reitin oikean a. subclavian alta → vaurioituu harvemmin. 8.5 2025 8.5.1 Potilas tulee vastaanotolle tulosyyllä “nielemisvaikeus/palantunne”. Mikä allaolevista viittaa neurologiseen taustaan nielemisongelman takana? Sulamatonta ruokaa palaa takaisin suuhun nielemisen jälkeen Tyhjän nieleminen pahentaa oiretta Nielemisoire vaihtelee häviten välillä kokonaan Nesteen nielemisessä on vaikeutta. Solution. Vastaus d Vain kiinteiden ruokien ongelmat tulevat usein rakenteellisista syistä, mutta nesteiden nielemishäiriössä motiliteettihäiriö ja sen taustalla oleva neurologinen syy tulee ensiksi mieleen. a: Regurgitaatio on erityisen tyypillistä Zenkerin divertikkelille b: Usein liittyy funktionaaliseen globus-oireeseen c: Usein funktionaalinen 8.5.2 Nenäoireilua kuukausia 61-vuotiaalla miehellä on jo useamman kuukauden esiintynyt ärsyttävää nenäoireilua. Useita kertoja päivässä nenä alkaa vuotamaan runsaasti kirkasta eritettä molemmilta puolilta. Oireilu alkaa usein ilman mitään selkeää provosoivaa syytä. Allergiatesteissä ei ole todettu mitään poikkeavaa ja potilas ei myöskään liitä oireilua mihinkään tunnettuun pölyallergeeniin. Mikä seuraavista vaihtoehdoista on adekvaatti hoito tässä tilanteessa? Pseudoefedriini + akrivastiini p.o. Setiritsiini p.o. Ksylometatsoliininenäsuihke Ipratropiumbromidinenäsuihke Solution. Vastaus d Ei-allergisen nuhan ensilinjan oireenmukaiseen hoitoon käytetään glukokortikoidisuihkeita tai antihistamiineja (vain suihkeena) tai näiden yhdistelmää. Tietysti nenän huuhtelusta nenäkannulla voi olla myös hyötyä. Potilas voi hyötyä ipratropiumsuihkeesta, mikäli ei-allergisen nuhan pääoireena on runsas ja kirkas nuhaerite. Iäkkäillä potilailla on kuitenkin syytä muistaa antikolinergisen lääkityksen vasta-aiheet a ja b: Kannattaa huomioida, että oraaliset antihistamiinit eivät auta ei-allergisessa nuhassa (kun taas voivat auttaa allergisessa) c: Lyhytvaikutteinen dekongestantti eikä auta merkittävästi jatkuvaan runsaseen seroosiseen vuotoon 8.5.3 Potilaalla on suun limakalvolla kuvan kaltainen limakalvomuutos. Mikä on todennäköisin diagnoosi? Leukoplakia Erytroplakia Lichen ruber planus Pemphigus Solution. Vastaus c Punajäkälä (lichen ruber planus) on immuunivälitteinen iho- ja limakalvotauti, jonka syy on tuntematon. On suussa 10 kertaa yleisempi kuin ihossa ja suun punajäkälää on n. 2%:lla väestöstä. Tauti puhkeaa yleensä yli 40-vuotiaana, yleisempi naisilla. Voi kuitenkin ilmentyä myös nuorilla ja jopa lapsilla. Kliinisen kuvan perusteella suun lichen planus (punajäkälä) jaetaan klassisesti ainakin kolmeen alamuotoon retikulaarinen, punoittava (erytematoottinen, atrofinen) ja erosiivinen. Punoittava (atrofinen) punajäkälä aiheuttaa punoittavia ja atrofisia läiskiä limakalvoilla. Erosiivinen muoto aiheuttaa haavaumia (naisella mahdollisesti genitaalialueella vulvovaginiitti). Retikulaarinen on yleisin ja se havaitaan vaaleasta verkkokuviosta (ns. Wickhamin strioja), joita tälläkin potilaalla on. Punajäkälämuutokset sijaitsevat tyypillisesti symmetrisesti, tyypillisimmin poskien, kielen ja/tai ikenien limakalvoilla. Lichen-muutokset ovat ajoittain kirveleviä ja kivuliaita. Voimakkaat mausteet ärsyttävät helposti. Välillä leesio on oireeton ja voi hävitä. Vaikeissa oireissa ja haavaumissa käytetään paikallista kortikosteroidia ja muita paikallishoitoja KNK- tai suusairauksien yksikön valvonnassa. Suun punajäkälä muuttuu suusyöväksi n.1%:lla potilaista 5 vuoden aikana diagnoosista. Retikulaarinen muutos on yleensä vaaraton, mutta atrofiseen ja erosiiviseen muotoon liittyy vähän isompi malignisoitumisriski. a ja b: Leukoplakia on vaalea tai pääosin vaalea suun limakalvomuutos, jota ei voida diagnosoida miksikään muuksi spesifiseksi muutokseksi. Se voi olla homogeeninen (tasaisen vaalea, tarkkarajainen) tai ei-homogeeninen (nodulaarinen, verrukoottinen tai erytroleukoplakinen). Erytroplakia on suun limakalvon tarkkarajainen tai epätarkkarajainen, kirkkaan punainen muutos, jota ei voida diagnosoida muuksi spesifiseksi muutokseksi. Erytroplakia on tyypillisesti tasainen tai ympäröivää limakalvoa alemmaksi painautunut, pinnaltaan sileä tai granulaarinen. Muutos on yleensä alle 1,5 cm:n kokoinen. Jos erytroplakiaan liittyy vaaleita alueita, muutosta kutsutaan yleensä erytroleukoplakiaksi d: Limakalvopemfigoidi on harvinainen, pääasiassa ikääntyneen väestön suun limakalvon rakkulatauti, jossa tyvikalvon hemidesmosomeihin kohdistuvat autovasta-aineet aiheuttavat nesteen täyttämiä rakkuloita, haavoja ja ienrajojen eroosioita. 8.5.4 Suunnistajalla vinkuu Essi harrastaa suunnistusta. Viime aikoina suunnistuskilpailut ovat häneltä jääneet kesken koska ankarimman rasituksen hetkellä hengitys alkaa vinkua. Oire helpottaa muutamassa minuutissa eikä esiinny ilman aerobista rasitusta. Mikä seuraavista on oleellisin kysymys erotusdiagnostiikan kannalta? Liittyykö oireeseen yskää? Onko esiintynyt puristavaa tunnetta rintakehällä? Onko esiintynyt tajunnan menetystä? Missä hengityksen vaiheessa obstruktio tuntuu voimakkaimmin? Solution. Vastaus d Essin oireet viittaavat rasitusastmaan tai rasitusindusoituun äänihuulisalpaukseen (exercise-induced vocal cord dysfunction (VCD) tai exercise-induced laryngeal obstruction (EILO)). Alahengitysteiden obstruktio aiheuttaa uloshengityksen lopussa vinkunaa, ylähengitysteiden obstruktio taas sisäänhengityksessä. 8.5.5 Äänihuulisyöpä: ilmaantuvuus pienenee diagnosoidaan usein pitkälle edenneenä T3-kokoluokan kasvain hoidetaan yleensä kirurgisesti on tonsilla ca:n jälkeen yleisin pään ja kaulan alueen syöpä Solution. Vastaus a Tärkeimpiä riskitekijöitä ovat tupakointi ja alkoholi (ja näiden synergia) ja varsinkin tupakointi on vähentymässä -&gt; kurkunpääsyövät vähentymässä. b: Glottiset kurkunpääsyövät todetaan yleensä aikaisessa vaiheessa, koska ne aiheuttavat helposti käheyttä, jonka takia potilas tulee hoitoon. c: Laajemmat syövät hoidetaan kemosädehoidolla, jos kurkunpää on toimiva. Totaalilaryngektomia on hoitovaihtoehto, kun syöpä kasvaa selkeästi rustojen läpi kurkunpään ulkopuolelle tai kemosädehoidon jälkeisissä uusiutuneissa tapauksissa. d: Suuontelon syövät ovat yleisimpiä, sitten suunielu ja vasta sitten kurkunpää. 8.5.6 54-vuotias kroonisesta rinosinuiitista kärsivä nainen, jolle kortisonisuihkeet aiheuttavat nenäverenvuotoja, tiedustelee suolavesihuuhteluiden hyödystä taudin hoidossa. Mitä vastaat? Suolavesihuuhtelut ovat tutkimusten perusteella yhtä keskeinen kroonisen rinosinuiitin hoitomuoto kuin kortisonisuihkeet. Suolavesihuuhtelut ovat tukihoito, minkä avulla voidaan lievittää oireita. Suolavesihuuhtelut kannulla ovat tehokas tapa huuhdella erite pois poskionteloista. Suolan laittaminen huuhtelunesteeseen ei ole tarpeellista. Pelkkä vesikin riittää. Solution. Vastaus b Ensisijainen kroonisen rinosinuiitin hoito on nenään annosteltavat kortikosteroidisuihkeet ja nenän huuhtelu keittosuolaliuoksella. Suolavesi ei paranna kroonista tulehdusta itsessään, mutta lievittää oireita. a: Suolavesihuuhtelut eivät ole yhtä tehokas hoito kuin kortisonisuihkeet, ne täydentävät lääkehoitoa. Nenästeroidit varsinkin kuivattavat, joten suolavesi on hyvä tukihoito senkin suhteen. c: Poskionteloiden huuhtelu kotikonstein suolavedellä ei puhdista poskionteloa tehokkaasti; ne jäävät ennalleen limakalvon ja aukkojen rakenteen vuoksi d: Nenäkannussa käytettävä suola (suolaliuos) on välttämätön, jotta huuhteluvesi ei ärsytä tai vaurioita nenän herkkiä limakalvoja. Suola tekee vedestä fysiologisen, mikä estää limakalvojen turvotusta ja kirvelyä, poistaa tehokkaasti limaa sekä siitepölyä ja kosteuttaa nenää. Pelkkä vesi voi kuivattaa. 8.5.7 45-vuotias nainen tulee vastaanotollesi terveyskeskukseen. Hänellä on hieman kuumetta, kuiva yskä ja ääni lähes afoninen jo toista päivää. Mitä teet? Kirjoitan pari päivää sairaslomaa ja määrään kefaleksiinikuurin Kirjoitan pari päivää sairaslomaa ja kehotan potilasta lepäämään ja välttämään puhumista Kirjoitan viikon sairasloman ja kehotan potilasta lepäämään ja välttämään puhumista Kirjoitan viikon sairasloman ja kehotan potilasta puhumaan kuiskaamalla Solution. Vastaus c (tai b työstä riippuen) Todennäköisesti virustulehdus. Riippuen potilaan työstä voisi kyllä pari päivääkin riittää, mutta jos potilas on vähänkään puhetyötä tekevä, niin viikko on aiheellinen. Mallivastauksessa on c oikein. Toisessa tentissä siihen on lisäksi laitettu, että “kehotan potilasta käyttämään vesipiippua”, joka voi myös olla hyvä lisä hoitoon. a: Ei kannata määrätä antibioottia empiirisesti; kefaleksiini ei muutenkaan olisi ensisijainen nielutulehduksissa d: Kuiskaaminen kuluttaa ääntä paljon, sitä ei kannata harrastaa kipeänä. 8.5.8 Millainen kuulonalenema liittyy yleisimmin otoskleroosiin? Kombinoitu kuulonalenema Sensorineuraalinen kuulonalenema Johtumistyyppinen kuulonalenema Sentraalinen kuulonalenema Solution. Vastaus c Otoskleroosi (otospongioosi) tarkoittaa väli- ja sisäkorvan luurakenteiden pesäkkeistä remodelaatiotautia, joka aiheuttaa kuulovikaa. Etiologia on tuntematon. Tauti esiintyy usein perinnöllisenä ja siksi sen geenivirheitä etsitään aktiivisesti. Myös autoimmuuni- ja infektiotaustaa on epäilty. Yleisimmin luun häiriintynyttä remodelaatiota tapahtuu jalustimen (stapes) tyvessä, jolloin jalustin ”luutuu” soikeaan ikkunaan, eikä ääni välity enää normaalisti kuuloluuketjusta sisäkorvaan. Tästä johtuen tärkein oire on (70–80 %:ssa molemminpuolinen) konduktiivinen kuulovika. Otoskleroosin aiheuttamaan kommunikaatiovaikeuteen on apua tarjolla. Edellytyksenä on, että sairaus tunnistetaan. Diagnoosiin päästään varsin yksinkertaisin keinoin lääkärin vastaanotolla. Sairaus todetaan anamneesin ja kliinisen kuvan perusteella. Etenevää konduktiivista kuulovikaa aikuisella voidaan pitää lähes varmana otoskleroosina, jos kuulovika on molemminpuolinen, korvastatus on normaali ja jos sukulaisilla on esiintynyt samaa sairautta. a ja b: Otoskleroosin yhteydessä harvemmin esiintyvän sensorineuraalisen (aistimistyyppisen) kuulovian epäillään syntyvän, kun aktiivisen pesäkkeen sairaasta luusta erittyy sisäkorvalle vahingollisia entsyymejä. d: On ongelma korvassa 8.5.9 Potilaalta poistetaan leikkauksessa suurin osa nielurisakudoksesta jättäen osa kudoksesta paikoilleen. Mikä on tämän toimenpiteen nimi? Adenotonsillektomia Tonsillotomia Adenotomia Tonsillektomia Solution. Vastaus b Tonsillotomia tarkoittaa nielurisojen osapoistoa. Nielurisan osapoistolla tarkoitetaan nielurisakudoksen pienentämistä ilman, että kosketaan nielurisakudosta ympäröiviin kudoksiin. Tyyppi 1: Lakikaarten rajapintojen muodostamasta tasosta ulkoneva osa eli noin 50-70% nielurisakudoksesta poistetaan Tyyppi 2: Intrakapsulaarinen nielurisaleikkaus, jossa vain nielurisan kapselin pinta säästetään, noin 90% nielurisakudoksesta poistetaan a: Nielurisojen ja kitarisan kokopoisto c: Kitarisan osapoisto d: Nielurisan kokopoisto 8.5.10 Vastaanotollesi tulee 45-vuotias opettaja, jonka BMI on 30. Puoliso valittaa kovaäänisestä kuorsauksesta. ESS-kyselyssä pisteet 12. Yöpolygrafiassa on lievään, obstruktiiviseen uniapneaan sopiva löydös, AHI 11. Nielussa on kookkaat tonsillat. Mitä teet? Lähetän potilaan keuhkotaudeille CPAP-laitehoidon aloitusta varten Lähetän potilaan suu- ja leukasairauksien yksikköön apneakiskon valmistamista varten Annan potilaalle ohjeet laihduttamisesta ja lähetän korvaklinikalle arvioon nielurisaleikkausta varten Annan potilaalle ohjeet laihduttamisesta ja sovin kontrollikäynnin puolen vuoden päähän Solution. Vastaus c Potilaalla on lievä (AHI &lt;15) uniapnea, joka aiheuttaa merkittävää uneliaisuutta (ESS yli 9). Liikapainoisen uniapneapotilaan hoitoon kuuluvat aina painonhallinta ja elämäntapaohjaus. Lievässä uniapneassa laihdutus voi olla riittävä hoito. Jos potilas on vähäoireinen ja yöpolygrafiassa havaitaan lievä uniapnea tai osittainen unenaikainen ylähengitystieahtauma, perusterveydenhuollossa hänet ohjataan laihdutus- ja asentohoitoon. Koska potilaalla on vielä kookkaat nielurisat, voidaan ne mahdollisesti leikata, mikä voi auttaa oireisiin. a: CPAP-hoito on uniapnean ensisijainen hoito erityisesti keskivaikeista tai vaikeista oireista kärsivillä ja niillä, joilla AHI on yli 15/h. b: Uniapneaa hoidetaan erityisesti apneakiskolla, jos oirekuva on lievä tai potilas ei sovellu CPAP-hoitoon. Työntää alaleukaa ja kielen lihaksistoa eteen. Mahdollisesti voidaan testata, mutta laihduttaminen ja nielurisaleikkaus on tärkeämpi hoito. d: Potilas voi hyötyä risakirurgiasta 8.5.11 Mikä seuraavista hyvänlaatuista asentohuimausta koskevista väitteistä pitää paikkansa? Sen ajatellaan johtuvan kuulohermon hyvänlaatuisesta kasvaimesta Sen ajatellaan johtuvan kaarikäytäviin kertyvästä otoliittisakasta Se edellyttää erikoissairaanhoidon arvion ennen hoitoa Siihen liittyy spontaani nystagmus Solution. Vastaus b BPPV:n syynä on sakan (kalsiumkiteiden eli otokonioiden) kertyminen sisäkorvan kaarikäytävään -&gt; häiritsevät endolymfan normaaleja liikkeitä ja ärsyttävät signaaleja välittäviä karvoja -&gt; huimaus. Huimausta koetaan tyypillisesti pään asennonmuutoksissa otoliittien liikkuessa; erityisesti vuoteeseen käydessä tai vuoteessa käännyttäessä a: Akustikusneurinooma eli vestibulaarischwannooma c: Ei tarvitse, voi hoitaa PTH:ssa. Ensisijainen hoito on Epleyn manööveri. d: Nystagmusta ei ole levossa; esiintyy vain huimauskohtauksien aikana ja voidaan arvioida erityisesti Dix-Hallpiken kokeessa. 8.5.12 Toteat potilaalla perifeerisen kasvohermohalvauksen ja patin parotiksessa. Miten toimit? Ohjelmoit kiireettömän ultraäänen ja kontrollin Teet potilaasta kiireellisen lähetteen erikoissairaanhoitoon Otat avobiopsian patista ja odotat PAD-vastauksen Teet potilaasta kiireettömän lähetteen erikoissairaanhoitoon Solution. Vastaus b Kasvohermo kulkee parotisrauhasen läpi ja tuumori parotiksessa voi joskus olla kasvohermohalvauksen taustalla. Pään ja kaulan alueen maligniteettiepäilyjen kanssa tehdään kasvohermohalvauksesta riippumatta kiireinen lähete erikoissairaanhoitoon. a: Kiireellinen tutkiminen aiheellista c: Sylkirauhasmuutoksista ei oteta avobiopsioita, vaan tarvittaessa ohutneulabiopsia d: Kiireellinen tutkiminen aiheellista 8.5.13 Tukkoinen nenä, ei vuotoa 44-vuotiaalla naisella on esiintynyt jo kuukausien ajan jatkuvaa nenän tukkoisuutta molemmin puolin. Mitään merkittävää vuoto-oiretta tai räkäisyyttä potilaalla ei ole. Allergiatestit ovat olleet negatiiviset ja sivuonteloiden röntgenkuvauksessa ei myöskään olla todettu poikkeavaa. Mikä seuraavista vaihtoehdoista on suositeltavin hoito avopuolella? Ipratropiumbromidi nenäsuihke Setiritsiinip.o. Pseudoefedriini + akrivastiini p.o. Atselastiini + flutikasoni nenäsuihke Solution. Vastaus d Potilaan kuvaus sopii krooniseen ei-allergiseen (vasomotoriseen) nenän tukkoisuuteen. Ensisijainen hoito on nenäkortikosteroidi (flutikasoni), jonka lisäksi voi kokeilla antihistamiinia (atselastiini) suihkeena. a: Tehoaa lähinnä runsaaseen kirkkaaseen nenävuotoon b: P.o. antihistamiinit eivät sovellu ei-allergiseen ongelmaan c: P.o. antihistamiinit eivät sovellu ei-allergiseen ongelmaan. Pseudoefedriini kyllä lyhytaikaisesti vähentää tukkoisuutta, mutta ei ole pitkäaikainen ratkaisu. 8.5.14 Mitä lääkettä voidaan käyttää Menieren taudin hoidossa? Alfasalpaajaa Diureettia Kalsiumsalpaaja Beetasalpaajaa Solution. Vastaus b Ménièren taudin kohtausten estohoidossa peruslääkkeinä on käytetty beetahistiiniä (aloitusannos on 24 mg × 2, ja ylläpitoannos tilanteen rauhoituttua on 12–24 mg × 2. Voinnin vakaannuttua lääkityksen voi purkaa asteittain pois.), diureettia (esim. hydroklooritiatsidi) tai näiden yhdistelmää. Kohtausten varalle kotiin myös antiemeettejä reseptille. Yhtä tärkeitä kuin lääkehoito ovat taudin luonteen selvittäminen potilaalle, stressin vähentäminen ja säännölliset elämäntavat. Vähäsuolaista ruokavaliota voi suositella. Muiden tunnettujen pahentavien tekijöiden (kuten. kofeiini, alkoholi, stressi, nikotiini, lakritsi) välttäminen aiheellista. Valtaosa potilaista tulee hyvin toimeen elämäntapamuutoksilla ja lääkehoidolla. Vaikeimmissa tapauksissa, joissa kuulo heikentyy ja kohtaukset invalidisoivat, voivat tulla kyseeseen painepulssihoito (Meniett®-laite) tai intratympanaaliset glukokortikoidi-injektiot, mutta näyttö näiden tehosta on vähäistä. Invasiivisempia hoitomuotoja ovat välikorvaan annetut gentamisiini-injektiot, joilla on osoitettu teho huimauskohtausten hallinnassa, sekä tasapainohermon katkaisu. Kirurgisena hoitovaihtoehtona on myös sisänesterakkulan (saccus endolymphaticus) dekompressioleikkaus, mutta näyttö leikkauksen hyödystä on vähäinen 8.5.15 Äänihuulisyöpä: Ilmaantuvuus lisääntyy Tupakointi on tärkein riskitekijä noin puolessa tapauksista Tyypillinen ensioire on käheys Tyypillinen ensioire on kipu Solution. Vastaus c Äänihuulisyöpien ennuste on yleensä juuri sen takia hyvä, että ne saadaan aikaisin kiinni, kun potilaat tulevat käheyden takia vastaanotolle. a: Ilmaantuvuus on laskussa monissa maissa tupakoinnin vähenemisen vuoksi b: Kurkunpääsyövän tavallisin riskitekijä on tupakointi sekä runsas alkoholinkäyttö. Tupakointi on yli puolissa tapauksista tärkein riskitekijä. d: Kurkunpään kasvaimet harvoin aiheuttavat kipua ainakaan alkuvaiheissa 8.5.16 Millaisista hermosäkeistä kasvohermo koostuu? Kaikista edellä mainituista Vain parasympaattisista ja motorisista säikeistä Vain motorisista säikeistä Vain sensorisista ja motorisista säikeistä Solution. Vastaus a Tärkeimmät tehtävät ovat kasvolihasten kontrollointi (motorinen), makuaisti (sensorinen), kyynelten (hermottaa kyynelrauhasia) ja syljen (hermottaa kielenalus- ja leuanalussylkirauhasia) tuotanto (parasympaattinen) + korvakäytävän tunto ja aistitun äänen säätely (m. stapediuksen motorinen hermotus). Loru sille, onko aivohermo sensorinen vai motorinen vai molempia (S = sensorinen, M = motorinen, B = molempia; aivohermot järjestyksessä): “Some Say Marry Money But My Brother Says Big Boobs Matter More” -&gt; CN VII on sensorinen ja motorinen ja tämän lisäksi vielä parasympaattinen (koska hermottaa kyynel- ja sylkirauhasia). 8.5.17 Potilaasi on 71-vuotias nainen, jolla MS-tauti, COPD, verenpainetauti ja hypotyreoosi. Kolmen kuukauden ajan äänen käheyttä ja ajoittaista kurkkukipua. Somac 40 mg on käytössä säännöllisesti. Ääni on jatkuvasti käheä. Niellessä tulee kipua ja tämän takia syöminen vaikeutunut. Ei nielemisvaikeutta, ei palan tunnetta, ei ruuan juuttumista. Potilas on tupakoinut yhteensä 16 askivuotta, noin 2-5 savuketta päivässä. Hakeutuu oireiden vuoksi päivystykseen. Äänihuulitasolle ei saada peilillä näkyvyyttä herkän nielurefleksin takia. Mille taholle teet lähetteen jatkotutkimuksiin? Foniatrille, epäily pitkäaikaisesta kurkunpään tulehduksesta. Neurologille, koska epäily oireiden sentraalisesta syystä Gastroenterologille, koska syöminen vaikeutunut ja epäily ruokatorven ongelmasta. KNK-lääkärille, koska epäily kurkunpään sairaudesta Solution. Vastaus d Epäselvä &gt;3vk kestänyt käheys -&gt; vaatii selvittelyjä, koska kyseessä voi olla kurkunpääsyöpä. Vaikka potilaalla ei olisi tupakointitaustaa, niin silti tulisi tutkia. a: Mahdollinen syöpä, nyt ei mennä foniatrille b: Ei viitteitä neurologisesta ongelmasta, on vain nielemiskipua ja käheyttä c: Ei ole ongelmia ruokatorvivaiheessa nielemisen suhteen; on enemmänkin odynofagiaa kurkunpään alueella. Tämä yhdessä käheyden kanssa -&gt; vahva epäily kurkunpään syövästä. 8.5.18 56-vuotiaalla miehellä on ollut puolen vuoden ajan lisääntyvää oikeanpuoleista nenän tukkoisuutta. Vasen puoli on täysin oireeton. Anteriorisessa rinoskopiassa toteat oikealla nenäonteloa tukkivan kudosmassan. Epäilet kasvainta. Mikä seuraavista on yleisin nenäontelon tuumori? Invertti papilloma Juveniili angiofibrooma Sinonasaalikarsinooma Hemangiooma Solution. Vastaus a Nenän kasvaimet ovat harvinaisia. Papillooma on aikuisten hyvänlaatuisten kasvainten yleisin muoto. Sen ilmaantuvuus on 0,74/100 000 henkilövuotta, ja se esiintyy miehillä 3,5 kertaa yleisemmin kuin naisilla. Histopatologisesti papilloomista erotetaan eksofyytti- ja inverttimuodot. Eksofyyttinen papillooma esiintyy yleensä väliseinän etu- ja keskiosissa eikä sillä ole taipumusta pahanlaatuiseen muutokseen. Papillooma poistetaan kirurgisesti. Invertti papillooma on eksofyyttistä papilloomaa yleisempi. Se esiintyy tavallisimmin poskiontelossa tai seulalokerossa, mutta voi myös kehittyä nenäkäytävässä ja muissa sivuonteloissa. Kasvaessaan invertti papillooma ohentaa ympäröivää luuseinää ja voi levitä intrakraniaaliseen tilaan. Inverttiä muotoa on erityisesti syytä epäillä, jos polypoosi tai äkillisesti ilmaantuva tukkoisuus on toispuoleinen. Leikkauksen yhteydessä poistettava nenäpolyyppi tulee aina tutkia histopatologisesti, jotta papillooma voidaan sulkea pois. Näytteiden tulee olla riittävän suuria, sillä papillooman aiheuttaman infektion vuoksi kudosnäytteessä voi esiintyä myös tavanomaisia polyyppeja. Invertin papillooman hoito on täydellinen kirurginen poisto, joka useimmiten toteutetaan tähystystekniikalla. Harvinaisissa tapauksissa invertti papillooma voi muuttua pahanlaatuiseksi. Taudin uusiutumisalttiuden vuoksi pitkäaikainen seuranta KNK-yksikössä on tarpeen. b: Juveniili angiofibrooma (angiofibroma juvenilis) on pääsääntöisesti puberteetti-ikäisillä pojilla esiintyvä hyvänlaatuinen kasvain, jonka etiologiaa ei täysin ymmärretä. Se alkaa tavallisesti nenän takaosan sivuseinämän kudoksesta, lähellä arteria sfenopalatinaa. Ensimmäisiä oireita ovat nenän tukkoisuus, nenäverenvuoto sekä välikorvaoireet (korvien lukkoisuus, kipu) korvatorven tukkeutumisen seurauksena. Jos murrosikäisellä potilaalla ilmenee edellä mainittuja oireita, juveniili angiofibrooma on otettava huomioon. Vaikka kasvain on hyvänlaatuinen, se voi syövyttää ympäröiviä rakenteita ja edetä kallon sisälle, jolloin se voi painaa aivohermoja. Tyyppioireina ovat tuolloin näköoireet (näön heikkeneminen tai kaksoiskuvat) näköhermon puristuksen seurauksena. Juveniili angiofobrooma näkyy nasoendoskopiassa punoittavana, mukulapintaisena kasvaimena. Nenän tai nenänielun muutoksista ei tule ottaa koepaloja, koska verenvuotoriski on suuri. Diagnoosi varmistetaan tietokonetomografia- ja magneettikuvauksilla. Hoitona on kasvaimen kirurginen poisto suun tai nenän kautta. Ennen leikkausta tehdään angiografia, jossa kasvaimeen verta tuovat valtimot embolisoidaan. Harvinaisissa tapauksissa voidaan käyttää angiogeneesi-inhibiittoreita tai sädehoitoa. Kasvutaipumus saattaa myös hiipua itsestään aikuisiällä. c: Nenäontelon maligniteetit ovat vielä hyvänlaatuisia tuumoreita harvinaisempia d: Hyvänlaatuinen verisuonikasvain, mutta harvinainen nenäontelossa 8.5.19 60-vuotiaalla naisella on ollut vuosia kroonista nenän tukkoisuutta ja hajuaistin alenemaa. Nenässä on jo aiemmin todettu polyyppejä. Potilas huuhtelee nenäänsä suolavedellä päivittäin. Viime viikkoina nenän tukkoisuus on kuitenkin selvästi lisääntynyt. Mikä on hoitolinjasi? Aloitan hoidoksi akrivastiini + pseudoefedriinihoidon viikoksi Aloitan potilaalle flutikasoni nenästeroidisuihkeen Aloittamalla öljypohjaisen kostutushoidon suolavesihuuhtelujen lisäksi. Teen potilaasta lähetteen KNK-poliklinikalle leikkausarvioon. Solution. Vastaus b Potilas kärsii kroonisesta polypoottisesta rinosinuiitista, jonka ensisijainen hoito on nenäkortikosteroidi (ja sen tukihoitona jatkuu suolavesihuuhtelu). a: Antihistamiini + dekongestantti ei tehoa krooniseen polypoottiseen rinosinuiittiin c: Öljypohjainen kostutus voi helpottaa limakalvoa, mutta ei vähennä polyypin kokoa eikä kroonista tulehdusta d: Lähetettä leikkausarvioon harkitaan vasta lääkehoidon epäonnistuttua "],["avoimemmat-kysymykset.html", "Kappale 9 Avoimemmat kysymykset", " Kappale 9 Avoimemmat kysymykset Turun KNK-tenteissä on viime vuosina ollut vain monivalintaa, joten avoimien kysymysten ja esseevastausten harjoittelu ei ole ensisijaisen tärkeää, mutta ne voivat kuitenkin toimia hyvänä lisäharjoituksena. Moniin kysymyksiin on wikissäkin jo valmiiksi mallivastaus ja niitä voi harjoitella sieltä. "],["palaute.html", "Kappale 10 Palaute", " Kappale 10 Palaute Palautetta, parannusehdotuksia ja huomautuksia korjattavista virheistä (on varmasti) voi antaa tyypilliseen tapaan sähköpostitse (reakap@utu.fi) tai jos haluaa pysyä anonyyminä niin C8-palauteformsin kautta. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
